<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>انجمن طراحان گرافیک ایران محمد فدایی</title>
<meta name="keywords" content="mohammad fadaei,محمد فدایی , انجمن, فدایی,طراحان,گرافیک,نقد,محمد,fadaee">
<meta name="description" content="عدم رابطه منطقی بین هیأت مدیره و اعضا عدم همکاری و مشارکت لازم و مطلوب اعضا در فعالیت های صنفی انجمن به عنوان مسأله اصلی و مشکل مهم فعلی انجمن در گفتارها و نوشتارهای اخیر مسؤولین و فعالان آن مطرح شده است.">
<link href="../styles/reset.css" rel="stylesheet" type="text/css">
<link href="../styles/style.css" rel="stylesheet" type="text/css">
<link href="../styles/page-style.css" rel="stylesheet" type="text/css">
</head>

<body>
<div id="main-holder">
  <div id="header-holder">
    <div id="logo-holder"> <a href="../home.html"><img src="../images/logo.png" alt="AAohamad Fadaei" title="AAohamad Fadaei"></a> </div>
    <ul>
       <li><a href="../Calligrapher-at-Works/Calligrapher-at-Works(1)-Ultimate-Situationl.html">Calligrapher-at-Works</a></li><li><a href="../artwork/index.html"
>Gallery</a></li>
      <li><a href="../Design/graphic-design.html">Design</a></li>
      <li><a href="../Me-Contact.php">Contact-Me</a></li><li><a href="../biography.html">Biography</a></li>
      <li><a href="index.html" style="color:#fff;">Word</a></li>
      <div class="fixer"></div>
    </ul>
  </div>
  <div id="content-holder">
    <div id="assay-holder">
      <div id="assay-head-holder">
        <h1>مقدمه ای بروظایف متقابل اعضا و انجمن</h1>
      </div>
      <div id="assay-content-holder">
        <p>&quot;عدم رابطه منطقی بین هیأت مدیره و اعضا&quot; و&quot;عدم همکاری و مشارکت لازم و مطلوب اعضا در فعالیت های صنفی انجمن&quot; به عنوان مسأله اصلی و مشکل مهم فعلی انجمن در گفتارها و نوشتارهای اخیر مسؤولین و فعالان آن مطرح شده است. فعال نبودن اکثریت اعضای چنین انجمن هایی در همفکری و همکاری با هیأت تصمیم گیران در حقیقت خالی کردن پشت منتخبان خود اعضاست و نتیجه منطقی این انفعال اگرکمرنگ شدن مشروعیت و مقبولیت و اقتدارمنتخبان نباشد، ناگزیرپیدایش بحران کارآمدی درساختارانجمن است. تشخیص درست و رفتار واقع بینانه هیأت رئیسه در اعلام رسمی این معضل و دعوت اعضا به همکاری، اگر با پاسخ مسؤولانه اعضا (1) همراه شود، می تواند موقعیت پیش آمده را تبدیل به فرصتی تاریخی برای آغاز ترمیم و تقویت ساختار انجمن به عنوان نهاد قانونی مدافع منافع اعضای این صنف نماید.آنچه در پی می آید مقدمه ایست برای ورود به این بحث که با هدف قرار دادن مونولوگ کلیشه ای&quot; نپرسید انجمن برای ما چه کرده؟! بگویید شما برای انجمن چه کرده اید؟!&quot; سعی در تبیین مختصر و فشرده کلیات لازمه شروع این بحث دارد.</p><p>الف- انجمن صنفی طراحان گرافیک ایران دارای اساسنامه مصوبی است که متناسب با نیازهای مفروض طراحان گرافیک زمان تأسیس و ذهنیت مؤسسان آن، اهداف و وظایف انجمن در آن مشخص شده است. این اساسنامه که انجمن را جمعیتی فرهنگی، هنری، فنی، حرفه ای، صنفی و مستقل از احزاب و گروه های سیاسی معرفی کرده است، ساختار کلی تشکیلات انجمن را در بردارد. شاید در ابتدا به نظر برسد که رجوع به این چارچوب کلی، مشترک و مصوب، برای روشن ساختن حق هر یک از اعضا در این ساختار، وظیفه و خدمات انجمن در برابر کسانی که حق عضویت پرداخته اند و انتظاراتی که هیأت مدیره می تواند از اعضا داشته باشد، بهترین راه است. اما حقیقت آن است که مسأله به این سادگی و خامی نیست! وگرنه اگر اعضا برای وضوح حق و تکلیف خویش تا امروز در بازخوانی اساسنامه همت نکرده اند، به طور حتم خود اعضای هیأت مدیره می توانستند با استمداد از مفاد آن پاره ای از انتظارات و وظایف را روشن و بیان کنند تا بسیاری از مشکلات فراگیر امروز دامن آنان را نگیرد؛ اما همین نپرداختن گواه فقدان رویکرد واحدی در هیأت مدیره های گذشته و فعلی به اساسنامه است، هنوزهم دوستان هم دل نیستند که اولویت آن است که در جمع صنفی شدن بکوشند یا بر طبل فرهنگی و هنری بودن بکوبند... ؟</p><p>ب- مفاد هر متن کلی مانند اساسنامه بنا به انتظارات آدمی از آن تفسیر می شود و این انتظارات خارج از خود متن متحقق می شوند. به زبان ساده تر تفسیرو تبیین مفاد متنی مثل اساسنامه انجمن طراحان گرافیک از یک طرف به نیازهای روز و واقعی اعضای فعال در این حرفه -که درجای دیگری مرتفع نمی شود- بستگی دارد و از طرف دیگر به موقعیت رسمی نهاد انجمن در سیستم قانونی و به قدرت و توان حقوقی آن وابسته است. ازاین رو اعضا و هیأت مدیره پیش از مراجعه به متن اساسنامه ابتدا باید مسائل و مشکلات خویش را واضح و متمایز کنند و سپس با تعیین و تفکیک مسائل اصلی (اولویت ها) از فرعی و سنجش امکان تحقق آنها چارچوبی برای انتظارات خود از انجمن (=اساسنامه) معین نمایند. در حقیقت یکی از مهمترین معیارهای فهم اساسنامه تعیین حدود انتظارات ما از نهاد انجمن صنفی است، و از آنجا که انتظارات ما همواره در طول زمان تحول می یابند، اولویتها و مسائل اصلی و فرعی ما نیز تغییر می کنند؛ چنانکه در دوره تأسیس و زمانیکه متولیان امر، تفاوت ترافیک و گرافیک را نمی دانستند لشگرکشی در عضو گیری، ضرورت شناساندن و تثبیت این رشته بود اما اینک که وفور فارغ التحصیل بیکار(گرافیک) تبدیل به معضل شده است، سرگرم شدن انجمن به برگزاری بی ینالها به صرف شناساندن این رشته! ممکن است مختل کننده کارکرد صنفی انجمن و نقض حق اکثریت اعضا به نفع عده معدودی باشد! از سوی دیگر باید توجه داشت اگر عده ای هیجان زده اساسنامه را متنی جامع و مانع و بی اشکال در تأمین همیشگی همه اهداف مورد نظراعضا می دانند، باز هم نمی توانند تنها به مفاد آن بسنده کنند زیرا امکان تحقق پذیری و معقولیت مدعای مفاد آن باید در خارج از آن متن مشخص شود. بدیهی است از همین منظرامکان بازنگری و ترمیم اساسنامه معقول می نماید؛ اما اینک سخن اصلی بر سر سودمند نبودن رجوع خام به مفاد اساسنامه در تعیین وظایف و نسبت اعضا و هیأت مدیره است نه  صرفاً تغییراساسنامه. ابتدا باید دانست این نهاد چقدر قدرت قانونی دارد و نیاز اصلی امروز اکثریت طراحان حرفه ای به عنوان یک صنف چیست آنگاه از وظایف و مسئولیتهای اعضا و منتخبان آنان -بر حسب مفاد اساسنامه- سخن گفت. </p><p>ج- انجمن های صنفی نهادهای مدرن هستند، و علی رغم مسؤولیت و تکلیف هر یک از اعضا در برابر این نهادهای حقوقی-اعتباری، اصالت و اولویت با حق انسان/عضو(فرد) است. از این روتلاش برای احقاق حقوق مشخص هر یک از اعضا توسط منتخبان اعضا در هیأت مدیره و گزارش سالم و بی نقص خدمات انجمن برای اعضا مهمترین وظیفه این گروه است. باید مراقب بود که طرح پاسخ &quot;اعضا برای انجمن چه کرده اند؟&quot; از طرف منتخبان اعضا در برابر خواسته برحق و طبیعی &quot;انجمن برای اعضا چه کرده است؟&quot; بر خلاف ظاهر موجه - که تأکید بر مسؤولیت اعضا دارد- ممکن است به سوء استفاده از احساسات و به فرار به جلو با منسوخ ترین روش های مدیریت غیر علمی و ناکارآمد بیانجامد،  زیرا به طور قطع فروافتادن به این کلیشه از سر نشناختن موقعیت و وظیفه است؛ چرا که اگر خواسته های اعضا از سر زیاده خواهی و عدم اشراف بر حقوق و تکالیف خود در یک ساختار جمعی مانند انجمن صنفی است، این هیأت مدیره است که وظیفه دارد با تنظیم چارچوب انتظارات معقول  و یادآوری آنها به اعضا و ارایه اطلاعات مکفی آنان را به مسئولیت خویش و محدودیت های انجمن واقف کند و با تشکیل کمیته های ویژه و اتخاذ راهبرد مناسب زمینه مشارکت فعال اعضا را فراهم کرده و آنها را از موضع انفعال خارج ساخته و با مشکلات آشنا سازد.  و البته این مشارکت بهتر است از طریق کارگروه های تخصصی شکل گرفته و هدایت شود وگرنه این دعوت های عام به مشارکت، می تواند یادآور حرکتهای پوپولیستی ِ ناکارآمدِ بارها آزموده شده باشد. از طرف دیگر اگر عدم اشتیاق اعضا به مشارکت در فعالیتهای انجمن نه از سر ناآگاهی به مسؤولیت بلکه از سر بی انگیزگی به علت بی اعتمادی است، باز هم این انجمن است که برای زدودن پرده های ابهام اقدام درخور نکرده است. طبیعی است اگر اعضا احساس کنند انجمن با حق عضویت همه اعضا تبدیل به ویترینی برای معرفی چند تن معدود شده است و عمده فعالیتهای برون مرزی و نمایشگاهی انحصاری گشته! و فعالیتهای داخلی به جای معطوف شدن به مسائل صنفی &quot;گروهی&quot; گشته است و... نه تنها حاضر به مشارکت نخواهند بود بلکه عضو انجمن نبودن خود تبدیل به افتخار میشود! براستی چند بار مسؤولین انجمن در باره شائبه های مشهور و جدی عملکرد تاریخ دهساله آن پاسخی شفاف داده اند؟ گفتن ندارد که صد البته در این سال ها خدمات و توفیقات زیادی هم نصیب انجمن و اعضای آن شده  که از چشم اعضا دور نمانده، اما برای تقویت و انسجام این نهاد صنفی چنانکه خود هیأت مدیره تشخیص داده آسیب شناسی ای فارغ از تعارف های متداول لازم است و مسؤولیت اعضاست که از همراهی مشفقانه سر باز نزنند. </p><p><strong>پاورقی</strong></p><h6> (1)	از آنجا که در این مقدمه کوتاه با تمرکز بر جایگاه حقوقی هیأت مدیره در اساسنامه بیشتر به نقش مهمتر و مسؤولیت بیشتر ایشان در موضوع اصلی بحث پرداخته شده، فرصت بررسی مسؤولیت اعضا دست نیامده است. عجالتاً با اشاره به آخرین گردهمایی اعضای انجمن همینقدر عرض شود که چگونه است که اعضای محترم و بعضاً با سابقه که در مسائل واضحی چون نحوه اداره جلسه رأی گیری و ایراد فاحش شکل –نه محتوی- گزارش خزانه داری و نحوه تأییدیه بازرس ویژه کمترین عکس العملی نشان ندادند، ناگهان هنگام لغو حق عضویت حدود هفتاد نفر از همکارانشان و دوبرابر کردن حق عضویت(بیش از پیشنهاد اولیه!) بدون کمترین بحث کارشناسی، اینقدر مسؤولانه! قاطعانه! و دلیرانه! داوری میکنند؟ اگر درایت رییس هیأت مدیره نبود  شاید حدود  300 نفر از همکاران در یک رأی گیری بامزه!- بعضی علناً به نیابت از دوستان دیگر دو دست خود را بالا بردند!- ناگهان از جمع هفتصد نفره انجمن کنار گذاشته می شدند!!! دوستانی که دایم از داوری بی منطق و سلیقه ای آثارشان در جشنواره ها می نالند بر خود نلرزیدند در رأی گیریی که بار حقوقی بر آن مترتب است اینقدر سهل و شوخناک حکم صادر کردند؟!  </h6>
      </div>
      <div id="assay-footer-holder">
        <div id="assay-footer-content-holder">
          <h1>محمد فدایی</h1>
        </div>
        <div id="assay-footer-navigation-holder">
          <div id="btn-right-holder"><a href="goftogo-ba.html" title="back"><img src="../images/btnright.png" width="6" height="12"></a></div>
          <div id="btn-menu-holder"><a href="index.html" title="menu"><img src="../images/menu.png" width="16" height="12"></a></div>
          <div id="btn-left-holder"><a href="darbadeghbali.html" title="next"><img src="../images/btnleft.png" width="6" height="12"></a></div>
          <div class="fixer"></div>
        </div>
        <div class="fixer"></div>
      </div>
    </div>
  </div>
</div>
<div id="footer-holder">
 
</div>
</body>
</html>
