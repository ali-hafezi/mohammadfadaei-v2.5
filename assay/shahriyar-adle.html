<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>طراحی روی جلد کتاب محمد فدایی</title>
<meta name="keywords" content="mohammad fadaei,محمد فدایی , graphic group, فدایی,mohammad,mohamad,fadaei,محمد,fadaee">
<meta name="description" content="در مورد طراحی روی جلد کتاب ایران امروز باید از دو منظر صحبت کرد؛ یک سوی ماجرا ناظر به اتفاقات هنری در سطح کار طراحان حرفه‌ای و هنرمند است که در این بخش اتفاقا عملکرد طراحان گرافیک ایران بسیار چشمگیر است و سوی دیگر ماجرا را باید در بدنه بازار نشر و کارهای معمول و متداول جستجو کرد.">
<link href="../styles/reset.css" rel="stylesheet" type="text/css">
<link href="../styles/style.css" rel="stylesheet" type="text/css">
<link href="../styles/page-style.css" rel="stylesheet" type="text/css">
</head>

<body>
<div id="main-holder">
  <div id="header-holder">
    <div id="logo-holder"> <a href="../home.html"><img src="../images/logo.png" alt="AAohamad Fadaei" title="AAohamad Fadaei"></a> </div>
    <ul>
       <li><a href="../Calligrapher-at-Works/Calligrapher-at-Works(1)-Ultimate-Situationl.html">Calligrapher-at-Works</a></li><li><a href="../artwork/index.html"
>Gallery</a></li>
      <li><a href="../Design/graphic-design.html">Design</a></li>
      <li><a href="../Me-Contact.php">Contact-Me</a></li><li><a href="../biography.html">Biography</a></li>
      <li><a href="index.html" style="color:#fff;">Word</a></li>
      <div class="fixer"></div>
    </ul>
  </div>
  <div id="content-holder">
    <div id="assay-holder">
      <div id="assay-head-holder">
        <h1>دقت و غیرت شهریار عدل!</h1>
      </div>
      <div id="assay-content-holder">
   <p>میزان شناخت آثار هنری و درجة اعتبار کارشناسی‌‌های شهریار عدل را از مقاله‌های انتقادی منتشرشدة او در نشریات مختلف (مانند نشریة طاووس)، یا همکاری او در پروژه‌های مهم هنری (معاوضة شاهنامة شاهی/طهماسبی) و یا بسیاری از مشارکت‌های بین‌المللی او در معرفی، توصیف و عیارسنجی آثار هنری (مانند کشف، مرمت و معرفی فیلم¬های مظفرالدین شاه) می‌توان سنجید. ولی علاقه و سطح فعالیت او در امور هنری بسیار بیشتر از آن است که تاکنون جسته¬گریخته خبرش را شنیده-ایم. مثلاً دربارة این‌که چطور اوایل انقلاب تغییر محتوا و فرم پوسترهای مذهبی و سیاسی توجه او را جلب کرده بود، تعریف می‌کرد و با آب و تاب شرح می‌داد که چگونه در شهرهای دور از تهران، مثل تبریز، به دنبال این پوسترها و تصاویر عمومی و عامیانه می¬گشته و در حالی‌ که کسی در آن شور و غوغا به آن¬ها توجهی نمی¬کرده، آن¬ها را جمع¬آوری ‌می‌کرده است. عدل توضیح می‌داد که بله! من دیدم به فاصلة کوتاهی از دورة پهلوی، هنوز یکی¬دو دهه نگذشته، ناگهان حجم تصاویر فوق‌العاده¬ای از مضامین مذهبی و یا درهم‌تنیدگی آن¬ها با موضوعات روز در دور‌ترین مناطق و روستاها، دیوار قهوه‌خانه‌ها و مغازه‌ها و اماکن عمومی و خانه‌ها را تسخیر کرده است. تصاویری که ظهور گستردة آن¬ها بر در و دیوار خانة مردم، با آن سیاست‌های رژیم پهلوی و جریان‌های ایدئولوژیک و سیاسی و روشنفکری آن دوره، با این فاصلة زمانی کم، قابل تصور و توجیه نبود. عدل می‌گفت به نظرم رسید این‌ها از مهم¬ترین اسناد هستند برای این‌که چند قرن دیگر یک محقق بتواند بفهمد چه انفجار عظیم و ناگهانی در این دورة تاریخی در این مملکت رخ داده است و چگونه و چقدر جامعه و فرهنگ مردم منقلب شده‌اند. می‌گفت نباید گذاشت این اسناد تصویری از میان بروند و افسوس می‌خورد که به خاطر اولویت¬های کاری دیگر و محدودیت وقت نتوانسته مجموعه‌اش را کامل‌تر کند. به ما قول داد برای بررسی و تدوین و نشر آن¬ها، پوسترها را که آن موقع -و لابد الان هم- در زیرزمین خانة فرانسه او هستند نظمی دهد و در اختیار ما قرار دهد، البته سرنوشت این قول هم شد مثل بقیة قول‌های او!</p>
   <p>وقتی او از آن اسناد با چنین تحلیلی حرف می‌زد، ناخودآگاه یاد نظرات محققانی چون پوپ و گیرشمن افتادم که چطور با بررسی آثار پیش از اسلام، دربارة هویت ایرانی و داد و ستدش با فرهنگِ مذهبی و قومی و یا از انحطاط یا شکوه فرهنگ یک دورة سیاسی سخن می‌گفتند! حقیقت امر این است که نخستین دیدار با شهریار عدل هم سر همین موضوع بود. چند سال پیش به خاطر تحقیق دربارة «گرافیک ایرانی» که جریانی هویت‌گرا و، به نظر من، مهم¬ترین دکترین گرافیک ما چه قبل و چه بعد از انقلاب است، با مسألة هویت ایرانی و ملّی بیشتر درگیر شدم و با مساعدت و همکاری دوست نازنین شهرام زارع که از دورة دانشجویی تا امروز تمام زندگی‌اش را وقف علاقه‌اش به ایران و رشتة باستان¬شناسی کرده است، قرار شد گفت¬وگوهایی در این زمینه برای نشریة «باستان‌پژوهی» ترتیب دهیم که هم من پروژه شخصی¬ام را پیش ببرم و هم بخشی ویژة هنر ایران با عطف به مباحث باستان¬شناختی در نشریه منتشر شود. گفت¬وگوی مفصل ما با قباد شیوا در شمارة دوم مجله منتشر شد، اما سایر گفت¬گوها، از جمله گفت¬وگو با هانیبال الخاص یا داریوش شایگان، تا امروز منتشر نشده باقی ماند. درک محضر شهریار عدل هم به همین بهانه بود. من دو سؤال مشخص از او داشتم: آیا ادعای پاره‌ای از باستان‌شناسان را می‌پذیرد که «هنر ایرانی» علی‌رغم گسست‌های دوره‌های تاریخی مختلف، پیوستگی داشته است، و اگر بله، آیا می‌توان وجوهی از این هنر را برای امتیاز هویت ایرانی و نشانة ویژة آن نسبت به سایر فرهنگ‌ها نام برد یا برگزید؟ مثل خط نستعلیق یا شکسته¬نستعلیق (خطوط ایرانی) که بنا به ادعای قائلانش، دور و قوسِ موجود در معماری و هنر پیش از اسلام ایران در ساختاری بی‌نظیر در آن¬ها متجلی شده و در سایر کشورهای همسایه و یا اسلامی هم برخلاف سایر خطوط (حتی اگر بنا به ادعای بعضی، مبدعش ایرانی‌ها باشند مثل کوفی یا ثلث) صورت هویتی (خط عربی) نیافته¬اند و ویژة ایرانی‌هاست؟ و سؤال دوم هم این بود که آیا ایرانی‌ها هرگز مخترع الفبا بوده‌اند و اسناد باستان‌شناسی در این باره چه ‌می‌گوید؟ (این سؤال هم معطوف بود به ایرانی‌بازی بعضی از طراحان گرافیک که با برانگیختنِ احساسات ناسیونالیستی خام و استفاده از نظرات شاذ کسانی مثل رکن‌الدین همایون¬فرخ ادعای بازگشت به الفبای پیش از اسلام در طراحی گرافیک داشتند و یکی از پیشنهادهای عملی آن¬ها «جدانویسی» حروف فارسی مثل خط لاتین بود که چند سال بعد با طرح نظرات دکتر کوروش صفوی دوباره سر زبان‌ها افتاد). </p>
   <p>شهریار عدل ابتدا خیلی سریع به سؤال دوم پرداخت و بسیار قاطع و صریح گفت «ایرانی‌ها هیچ‌وقت مخترع الفبا نبوده‌اند» و سپس پاره‌ای از ادعاهایی که بعضی‌ها –اغلب غیرمتخصصان- مثلاً دربارة کشفیات شهر سوخته و جاهای دیگر داشته‌اند را توضیح داد. بعدها در نشست کوتاهی که با دکتر سیدسجادی، سرپرست برنامة کاوش¬های شهر سوخته، در دفتر مجلة باستان‌پژوهی داشتیم حرف‌های ایشان تأیید شد که از آن مکشوفات، اختراع الفبای ایرانی برنمی‌آید! </p>
   <p>اما دربارة سؤال اول سعی کرد ابتدا به تفصیل مفهومِ ایران و ایرانِ فرهنگی را توضیح دهد و بعد پیوستگیِ هنر ایرانی مورد ادعای بعضی از باستان‌شناسان را در گسترة ایران فرهنگی معنادار دانست و شاهدهای مختلفی هم به میان آورد. در همان دیدار، در خانة دل‌باز و با سقف‌بلند او که دیوارهایش از نقاشی‌ها و عکس‌های قدیمی¬ای پوشیده بود که با اشتیاق دربارة آن¬ها -که بیشترشان خانوادگی بودند- توضیح می‌داد، من از صحت حرفی پرسیدم که زمان هنرجویی نزد مرحوم بهمن جلالی از زبان ایشان شنیده بودم. آن زمان، مرحوم جلالی تازه کتاب نفیسِ «گنج پیدا» را که مجموعه‌ای از عکس‌های آلبوم‌خانة کاخ‌-موزة گلستان است، به همراه رسالة «عکسیة حشریه» -به فتح حا و سکون شین- (نوشتة محمد بن علی مشکوۃ‌الملک) منتشر کرده بود و هنوز تب استفاده از عکس‌های قاجار یا چاپ‌سنگی در جامعة هنری ایران بالانگرفته بود. یک‌بار بعد از کلاس عکاسی در حالی‌که چشم‌های زردش باز پشت دود سیگار پنهان‌شده بود از علاقة زیادم به عکس‌های قاجار گفتم و از منابع پرسیدم، که پرسید چرا از آن¬ها خوش‌ات می‌آید؟ گفتم به¬خاطر علاقه‌‌ای که از نوجوانی به کارهای اردشیر محصص دارم و گرته‌برداری‌های او از عکس‌ها و نقاشی‌های قاجاری به نظرم فوق‌العادگی دارند. دوباره پرسید چی می‌خوانی؟ گفتم دانشجوی فلسفه هستم. آنجا بود که کتابِ «گنج پیدا» را معرفی کرد و به خاطر رشتة تحصیلی‌ام تأکید کرد که حتماً رسالة آن را دقیق بخوانم. با شور و کیفی زائدالوصف توضیح داد که مؤلف چگونه نکات فنّی عکاسی را با اشارات دینی درآمیخته و ثبت عکس و ضبط چهره را با زنده¬شدن در روز حشر و محاسبة اعمال مقایسه کرده و نوشته خدا مثل عکاس دوربین‌اش همیشه حاضر است، و یا سوختن و سیاه شدن نگاتیوها را با چهرة تیره یا روشن کافران و مؤمنان در محشر مقایسه کرده، و یا مثلاً ظهور عکس را با شهادت تک¬تک اعضای بدن! و بعد ناگهان با تغیّر شدید و کلمات درشت گفت: آن وقت جناب پادشاه فلان¬فلان¬شده دوربین را برمی‌داشت و می‌برد تو حرمسرا و از زنان لخت عکس می‌گرفت! من تا آن زمان چیزهایی دربارة عکس‌های حرمسرای ناصری شنیده بودم و تک و توک هم دیده بودم، ولی هرگز فکر نمی‌کردم مراتب «شاه شهید» تا این حد بوده باشد! گفتم خب بندة خدا شاه شهید هم لابد عامل به همین رساله بوده، ولی اسم رساله را بد خوانده! از خندة مرحوم بهمن جلالی تا خانة مرحوم شهریار عدل که فاصله‌ای حدود ده دوازده سال داشت، من هرگز مکتوبی مستند و یا چیزی بیش از شایعه دربارة آن عکس‌ها نیافتم و همیشه فکر می‌کردم شاید اصل مطلب اغراق بوده است. روزی که برای تمهیدات گفتگو نزد مرحوم عدل بودیم من با اشاره به این خاطره پرسیدم که حالا واقعاً چنین عکس‌هایی گرفته شده و شما دیده‌اید و چرا منتشر نشده‌اند؟ که ناگهان پیرمرد که تا آن لحظه مهربان و آرام بود، بسیار عصبانی شد و با تحکم و صدای بلند و خیلی پرحرارت گفت: گرفته که گرفته، دلش خواسته گرفته! شما حاضرید عکس لختِ خواهر و مادر خود را منتشر کنید؟ بچه‌ها و نوه‌های آن¬ها هنوز زنده‌اند! این چه کاریه یه عده فلان¬فلان¬شده دنبال عکس‌های خصوصی ناموس دیگرانند؟! ما از این تغیّر و پرخاش بسیار جا خوردیم، ولی من مطمئن شدم که همة شنیده‌ها اغراق و شایعه نبوده است؛ به خاطر همین، سریع پرسیدم منظورم بیشتر این است که آیا در عکاسی دورة قاجار ما ژانر «نود» (nude) داشته‌ایم و شما مستندات آن را دیده‌اید و جایی چاپ شده است؟ با این سؤال، او به سرعت آرام شد و اتفاقاً با روی باز و گشاده‌دستانه برای ما توضیح داد که در زمان قاجار در چند محلة تهران -او نام برد و برای راحتی او، ما نه صحبت‌ها را ضبط کردیم و نه بنا به قولی که داده شد به جزییات اشاره می‌شود- خانه‌هایی مخصوص و افرادی بوده‌اند -اصطلاح ویژه‌ای به‌کار می‌برد- که برای انواع طبقاتِ جامعه خدمات ویژه ارائه می‌داده‌اند. از آنجا که بخش مهمی از مشتریان این خانه‌ها از طبقة اعیان و احتمالاً شازده‌ها بوده‌اند و برای آن¬ها در آن سر و شکل تهران قدیم سر زدن به محل و انتخاب جنس، سخت و مسأله‌دار بوده است، به همین دلیل آلبوم‌های عکسی فراهم می‌شده تا انتخاب مشتری به صورت غیرحضوری و از روی عکس صورت گیرد. او به تعدادی از آن آلبوم‌ها اشاره کرد و با تأسف اعلام کرد که بیشتر آن¬ها ورق¬ورق گشته و دست به دست شده است و اگر اشتباه نکنم با اسم بردن از یک مجموعه‌دارِ خارج از ایران گفت که تنها نزد او آلبومی کامل را دیده است. وقتی از او پرسیدم آیا نقداً چیزی مستند الان وجود دارد؟ با باز کردن لپ‌تاپ خود مقاله‌ای تحقیقی را نشان داد که به زبانِ فرانسه نوشته و در حال تکمیلش بود و در آن به معرفی چند نمونه از این دست عکس‌ها هم پرداخته بود. کیفیت عکس‌ها از لحاظ هنری بسیار ممتاز بود و برای تقریب به ذهن آشنایان با عکاسیِ دورة قاجار می‌توانم بگویم از لحاظ خلاقیت و چیدمان به بهترین عکس‌های طنز کتابِ «گنج پیدا» پهلو می‌زدند، و با تصور ابتدایی که از آنها و کاربردشان می‌رود فاصله‌ای جدی داشتند . قرار شد بعد از اتمام مقاله و چاپ آن رونوشتی از آن را در اختیار ما هم قرار دهد که تا پیگیری‌هایی که همین اواخر پیش از درگذشت ایشان انجام شد، مقاله چاپ نشده بود و این قول هم شد مثل بقیة قول‌های او!</p>
   <p>وقتی در حال تماشای تصاویر مقاله و شنیدن توضیحات او بودیم، من به عکس‌های زنانی که آنتوان خان سوروگین گرفته است اشاره کردم و پرسیدم آیا از او هم چنین عکس‌هایی به‌جا مانده؟ که انگار داغِ دلش تازه شد و اصلاً موضوع سؤال را فراموش کرد و با روانه کردن چند فحش آبدار به سوروگین، با تأسف و حسرت و ناراحتی عمیقی گفت که بدترین تحریفات در شناخت زندگی مردم ایران در دورة قاجار را عکس‌های سوروگین به جا گذاشته است! آخه کدام زنی آن زمان اینطور توی خانه‌اش لباس می‌پوشیده و پای قلیون می‌نشسته؟! این آدم تصویری تحریف¬شده و توریست¬پسند و دقیقاً متناسب نگاه استعماریِ اروپا به شرق را از فرهنگ و زندگی ایرانی در دورة قاجار در عکس‌هایش به جا گذاشت و این تصاویرِ مخدوش از ایران را هم مثل کارت پستال فروخت و همه جا هم پخش شدند! این سخن عدل که برای من تازگی داشت گواه شناخت دقیق و ذهن تحلیل‌گر او بود و نشان می¬داد که به صورت تصادفی به پوسترهای اول انقلاب نظری درست نداشته است. </p>
   <p>او برخلاف بسیاری از خبرگان و کارشناسان هنرهای سنّتی که بیشتر درگیر اصل و جعل و تعیین قدمت و قیمت یک اثرند بسیار فراتر از این موارد از جنبه‌های مختلف تاریخی، اجتماعی و زیبایی‌شناسانه هم به اثر نگاه می‌کرد. آشکار بود تنها حرفه و پیشینة باستان‌شناسانة او نمی‌تواند موجب چنین زاویة دیدی به اثر هنری به مثابة یک فاکت (fact) باشد. شهریار عدل عاقلی جامع‌الاطراف بود که سعی می‌کرد تنها سخنِ ذوقیِ بی‌سروته دربارة اثر به زبان نیاورد و البته با کار و دقت علمی‌ای که او داشت جز این انتظار هم نبود، ولی چنان که اشاره شد دقتش در آثار هنری فراتر از یک مورخ هنر و متخصصِ باستان‌شناسی یا کارشناس آثار هنری بود او هم‌چون یک منتقد تحلیل خاص خود را هم داشت. بعدها من متوجه شدم در مقدمه‌ای که کورین ی.م. فورمان، محقق هلندی تاریخ قاجار، بر عکس‌های سوروگین در مجموعه عکس‌های اواخر سدة نوزدهم ایران، موزة ملّی نژادشناسی لیدن هلند، نوشته است، نظر دقیق شهریار عدل را تأیید کرده است: «مسافران قرن نوزدهم معمولاً خودشان عکاسی نمی‌کردند و عکس‌های آلبوم خاطراتشان از سفر [خود] را خریداری می‌کردند، بسیاری از عکس‌های سوروگین نیز بدین منظور گرفته شده‌اند. از آنجا که اکثر مسافران کمتر تصور علمی و معقولی از ایران داشته و بیشتر تحت تاثیر عقاید خیالی و افسانه‌ای مغرب¬زمین در مورد مشرق¬زمین بوده‌اند، عکاسانِ تجاری نیز سعی می‌کردند تا آن¬ها را از دیدگاه‌شان برنگردانند. سوروگین نیز سعی می‌کرد تا جنبه‌هایی از فرهنگ ایرانی همچون زندگی زنان، مذهب، آداب و رسوم و... را برای مشتریانش به طور جالبی به نمایش درآورد.»</p>
      </div>
      <div id="assay-footer-holder">
        <div id="assay-footer-content-holder">
          <h1>محمد فدایی</h1>
        </div>
        <div id="assay-footer-navigation-holder">
          <div id="btn-right-holder"><a href="gomshode.html" title="back"><img src="../images/btnright.png" width="6" height="12"></a></div>
          <div id="btn-menu-holder"><a href="index.html" title="menu"><img src="../images/menu.png" width="16" height="12"></a></div>
          <div id="btn-left-holder"><a href="azavaanjoman.html" title="next"><img src="../images/btnleft.png" width="6" height="12"></a></div>
          <div class="fixer"></div>
        </div>
        <div class="fixer"></div>
      </div>
    </div>
  </div>
</div>
<div id="footer-holder">
 
</div>
</body>
</html>
