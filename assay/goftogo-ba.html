<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>طراحی روی جلد کتاب محمد فدایی</title>
<meta name="keywords" content="mohammad fadaei,محمد فدایی , graphic group, فدایی,mohammad,mohamad,fadaei,محمد,fadaee">
<meta name="description" content="در مورد طراحی روی جلد کتاب ایران امروز باید از دو منظر صحبت کرد؛ یک سوی ماجرا ناظر به اتفاقات هنری در سطح کار طراحان حرفه‌ای و هنرمند است که در این بخش اتفاقا عملکرد طراحان گرافیک ایران بسیار چشمگیر است و سوی دیگر ماجرا را باید در بدنه بازار نشر و کارهای معمول و متداول جستجو کرد.">
<link href="../styles/reset.css" rel="stylesheet" type="text/css">
<link href="../styles/style.css" rel="stylesheet" type="text/css">
<link href="../styles/page-style.css" rel="stylesheet" type="text/css">
</head>

<body>
<div id="main-holder">
  <div id="header-holder">
    <div id="logo-holder"> <a href="../home.html"><img src="../images/logo.png" alt="AAohamad Fadaei" title="AAohamad Fadaei"></a> </div>
    <ul>
       <li><a href="../Calligrapher-at-Works/Calligrapher-at-Works(1)-Ultimate-Situationl.html">Calligrapher-at-Works</a></li><li><a href="../artwork/index.html"
>Gallery</a></li>
      <li><a href="../Design/graphic-design.html">Design</a></li>
      <li><a href="../Me-Contact.php">Contact-Me</a></li><li><a href="../biography.html">Biography</a></li>
      <li><a href="index.html" style="color:#fff;">Word</a></li>
      <div class="fixer"></div>
    </ul>
  </div>
  <div id="content-holder">
    <div id="assay-holder">
      <div id="assay-head-holder">
        <h1>گفتگو با محمد فدائی درباره طراحی روی جلد</h1>
      </div>
      <div id="assay-content-holder">
        <h3>به تاریخ کتاب آرایی در دنیا که نگاهی بیندازیم بدون اغراق می توان گفت ایران قدیم همیشه در این عرصه حرفی برای گفتن داشته است و هنرمندان ایرانی در حوزه های مربوط به جلدسازی، تصویرسازی، نگارگری سنتی برای کتاب ها و ... خصوصا در شرق و در بین کشورهای همسایه همیشه وزنه غیرقابل چشم پوشی بوده اند، اما به نظر می رسد از آن هنر و جایگاه کمی عقب گرد داشته ایم، طراحی جلد ایران معاصر را چگونه ازیابی و تحلیل می کنید؟</h3>
        <p>در مورد طراحی روی جلد کتاب ایران امروز باید از دو منظر صحبت کرد؛ یک سوی ماجرا ناظر به اتفاقات هنری در سطح کار طراحان حرفه‌ای و هنرمند است که در این بخش اتفاقا عملکرد طراحان گرافیک ایران بسیار چشمگیر است و سوی دیگر ماجرا را باید در بدنه بازار نشر و کارهای معمول و متداول جستجو کرد.</p>
        <p>ادعای برجسته بودن طراحی روی جلد ما نسبت به سایر شاخه­های رشته گرافیک مثل  طراحی نشانه، پوستر یا بسته‌بندی تنها ناظر بر گفته منتقدان و صاحب‌نظران داخلی  نیست، با توجه به ارتباطات بین المللی و رفت و آمد هایی که بین طراحان گرافیک ایرانی  و خارجی طی سال های اخیر صورت گرفته است، خوشبختانه این آثار مورد ارزیابی سلیقه­های  متفاوت و افراد متخصص و آگاه خارجی هم قرار گرفته است که جملگی به خاص بودن این  جلدها به‌ویژه در مقایسه با آثار کشورهای غربی اذعان کرده‌اند.</p>
        <p>اما چرا طراحی گرافیک کتاب در ایران نسبت به سایر رشته های گرافیکی از خلاقیت  و نوآوری  بیشتری برخوردار بوده‌است و چرا  این شاخه از گرافیک علی‌رغم صنعت ضعیف نشرما و عدم تنوع مواد اولیه به چشم طراحان  جهانی آمده است؟ علت های مختلفی در کار است؛ فکر نمی‌کنم به سادگی بتوانیم مؤیدات  جدی و قابل اطمینانی در اتصال آثار امروز با شکوه و وقار هنر کتاب آرایی دیروزمان  بیابیم و از تجربه‌های اصیل معدود طراحان صاحب‌سبک امتحان پس‌داده که بگذریم  کار پژوهشی جدی ‌ای هم که زمینه‌ساز شکل‌گیری  مکتب استخوان‌داری در کتاب‌آرایی امروزی باشد دیده نمی‌شود، بنابراین این رونق  طراحی روی جلد صرفا به خاطر توانایی نسل‌های تازه در برقرارکردن ارتباط با تجربه‌های  گذشته و امتداد هنر کتاب‌آرایی ایرانی نمی‌تواند باشد. متاسفانه یکی از مهم‌ترین  علل این رونق آن است که امکانات و شرایط  لازم برای فعالیت خلاقانه‌ی طراحان در سایر شاخه  های گرافیک در ایران وجود ندارد، از این رو یک طراح ایرانی برای عرضه اندام کردن  به اندازه‌ی طراحی یک نشانه و انرژی یک پوستر روی جلد کتاب کار می‌کند! در واقع  طراحی جلد کتاب یکی از دمِ دست ترین سفارش‌های گرافیک به اصطلاح فرهنگی در ایران  است که تعداد سفارش آن قابل مقایسه با سایر شاخه­های گرافیکی نیست و طبیعی است که  طراحان ما از این کمترین فرصت برای انجام تجربه‌های تازه استفاده می‌کنند و این به  چشم گیر تر شدن جلدهای کتاب در کشور ما انجامیده است.</p>
        <p> از موضوعات و موارد خاص که بگذریم جلدهای کتاب در خارج از کشورعموما بسیار ساده است که علتش خارج از بحث ماست، اما طرح ها در ایران عمدتا پرگوتر، پرانرژی تر، تزیینی‌تر و جذاب تر هستند، شاید به علت کوچکی سطح کتاب نسبت به پوستر و سایر محصولات گرافیکی بشود گفت صرف این همه انرژی توسط طراحان بی شباهت به کار نگارگران ما که دنیایی از رنگ و فرم را درفضای مختصری جان می‌بخشیدند نیست. به همین دلیل برای ناظران خارجی طرح روی جلد کتاب های ایرانی خاص تر و غریب تر است، و این البته یک ویژگی است.</p>
        <p>اما این بخش از صحبت های من معطوف به بخش خاصی از جامعه گرافیک بود که هنری تر فکر می‌کنند و همیشه دغدغه انجام تجربه‌های نو و تازه دارند. اما بیشترکار گرافیک در بدنه بازار نشر توسط این جنس از طراحان انجام نمی شود؛ درواقع اگر بخواهیم وضعیت روی جلد کتاب در ایران امروز را بررسی کنیم نمی توانیم خود را به کار چند طراح و ناشر برتر و با شخصیت محدود کنیم، در نمایشگاه کتاب تهران و در میان غرفه‌های چند هزار ناشر است که می‌توانیم تصویر بهتری از واقعیت به دست بیاوریم! با دیدن انبوه محصولات این بازار است که به جرأت می‌توان گفت متاسفانه وضعیت مطلوبی در بخش طراحی جلد کتاب در کشورمان حاکم نیست، چون وضعیت نشر سر وسامان و ثبات اقتصادی درستی ندارد، پس این وضع چندان قابل سرزنش هم نیست! در این فضا ازخلاقیت، نوآوری و کار چشم‌گیر که هیچ حتی از کار معمولی اما درست و سنجیده هم کمتر خبری هست و نوعی سهل انگاری و سطحی‌اندیشی موج می‌زند و شاید  آن عقب گردی که شما اشاره داشتید را بتوان به فعالیت این بخش از طراحان که عمدتا اجراکار هستند مربوط دانست.</p>
        <h3>آنچه برای یک ناشر اهمیت دارد سودآوری و کسب درآمد است یعنی نوعی فعالیت تجاری با کتاب؛ بنابراین برای خود این صنف هم باید مهم باشد که کتاب هایشان به گونه ای عرضه شود که مخاطب را جذب کند و طبیعی است که یک مولفه مهم همین طراحی جلد کتاب ها است، بنابراین تجاری شدن و بازار نشر قاعدتا باید به رونق طراحی بینجامد نه افت آن.</h3>
        <p> قائدتا بله، اما ظاهرا نه! مفروض سوال شما یک ناشر حرفه‌ای است در یک بازاررقابتی با یک اقتصاد سالم، اما در واقعیت اینجا چنین چیزی ملاحظه نمی‌شود.تخصص من صنعت و اقتصاد نشر نیست و ترجیح می‌دهم درباره‌ی معضلات و ویژگی‌های آن اهل فن بگویند، اما کمی جستجو کنید خواهید دید اینجا ناشران پرفروش، فعالیت اقتصادی ناشران و مدیریت یک نشر حرفه‌ای به کلی با ایده‌آل‌های مفروض شما متفاوت است. </p>
        <p>من تا حالا ندیده‌ام تحقیق علمی و رسمی‌ای درباره‌ی درصد میزان تأثیر طرح روی جلد کتاب‌ها  در فروش آنها صورت‌گرفته و منتشر شده باشد. یک چیزهایی بنا به آمارهای کشورهای غربی اینجا هم در دهان‌ها می‌چرخد، اما مبتنی بر هیچ مبنای تحقیقی درکشور و شرایط ما نیست. حتی متأسفانه در بیست، سی نشری که در این سال‌ها با آنها همکاری داشته‌ام هم هیچ تحقیقی حتا در حد یک پرسش‌نامه ساده و کاملا خصوصی و محدود در این باره صورت نگرفته بود. ما علم‌مان بر اثر تصورات شخصی‌مان است و مدیریت‌هامان هم مبتنی بر چنین علمی است! بارها از مدیر نشری درباره میزان تأثیر طرح روی جلد در فروش کتاب‌هایش پرسیده‌ام اما پاسخ یا مبتنی بر بدیهیات عقلی بوده یا تجربه‌های شخصی! هیچ سازوکار مدیریت علمی برای تعیین سطح ذائقه سفارش دهنده و موفقیت آثار چاپ شده وجود ندارد. به همین دلیل است که بسیاری از طراحان صاحب سبک هنگام طراحی جلد بیشتر دغدغه‌ی شیوه شخصی و تجربه‌ تازه‌ی هنری خود را دارند نه نیاز مشتری! چون اصلن خیلی از مواقع خود ناشر هم تصور دقیقی از نوع مخاطبش ندارد و اصلا نمی‌داند چه می‌خواهد. این هم یکی دیگر از دلایل خاص بودن روی جلدهای ما نسبت به سایر کشورها! دقت کنید نمی‌گویم طرح روی‌جلد تأثیری در میزان فروش ندارد، بنا به بدیهیات عقلی حتما باید داشته باشد! اما واقعا نه طراح و نه ناشر هیچ‌یک تصور عینی و روشنی از میزان آن ندارند. به خاطر همین شما می‌بینید خیلی از ناشران تنها به فکر کیفیت محتوای کتاب‌های خود هستند و با طرح‌های معمولی و حتی بد کاملا از بازار فروش آثارشان راضی‌اند و یا ناشرانی را می بینید که هر سال سه تا طراح عوض می‌کنند و باز راضی اند! و یا نوابغی که یونیفرم یک سری کتاب که مدعی هستند پرفروش بوده را بعد از انتشار پنج جلد عوض می‌کنند تا خوش‌دست‌تر شود و باز راضی‌اند! </p>
        <p>کتاب برای ما یک مقوله‌ی فرهنگی است، به همین دلیل روی جلد‌هایش ویترین بهترین آثار هنری طراحان است. صاحب یک کالای تجاری خیلی حساب‌شده تر عمل می‌کند. هر وقت ناشران ما صاحب مدیرفروش و مدیر هنری و مدیر فنی و.. شدند، آن وقت باید درباره ی این مقولات سخن گفت، وقتی مدیر نشر یک نفره موضوع کتاب، شخص مترجم، نوع فونت داخل کتاب، جنس مقوای روی جلد و نوع طرح را مشخص می‌کند و بعد از سی سال از فروشش هم راضی است! چه باید کرد؟</p>
        <h3>اگر بخواهیم تفکیکی بین طراحی جلدهای کتب در ژانرهای مختلف؛ فلسفی، ادبی، تاریخی و... بگذاریم؛ طراحان ایرانی در کدام ژانر موفق تر عمل کرده اند؟</h3>
        <p>پاسخ قطعی دادن به این سوال بدون یک بررسی آماری دقیق و سنجش اصولی سخت است، برای رسیدن به پاسخ این سوال شاید لازم باشد حتا دوره‌ها و مسائل طراحی جلد در ایران را به دقت بررسی کنیم. فرهنگ و تمدن ایرانی تاریخ هنر پرقوامی دارد خصوصا در بحث کتاب‌آرایی که از مانوی‌ها تا هنرمندان دوره‌ی اسلامی، آثار بسیار درخشان و در سطح جهانی تولید شده است، این آثار بویژه در حوزه‌ی متون دینی از شاخص‌های بسیار بالای هنری برخوردار است، توانایی طراحان و خوشنویسان در منتقل کردن فضای متون مقدس بی‌نظیر و غبطه برانگیز است. در حوزه‌ی متون ادبی هم شاهکارهایی خلق شده‌اند که بی‌نیاز به اشاره است و در سراسر دنیا شناخته‌شده‌اند. در متون علمی هم تصویرسازی‌ها و ترسیم‌های فوق‌العاده‌ای صورت گرفته است و البته این قدرت بیان گرافیکی صرفا در متون تصویری نبوده است و قدرت آرایش صفحات متون خوشنویسی شده‌ هم بر اهل فن پوشیده نیست. سیر روی جلد هم با همین نوآوریها در هر عصری منطبق بوده است، جلدهای چرمی، سوخت، معرق ، ضربی و زراندود تا جلدهای روغنی و لاکی که حتا بعضی محققان استفاده از لاک را به ایران قبل از اسلام و نه عصر تیمور برمی‌گردانند. اما اتفاقی که در دوره های متأخر افتاد گسست از این سیر تاریخی و سلیقه جمعی قوام یافته بود. با وارد‌شدن ماشین‌چاپ و پیرو آن شکل‌گیری گرافیک مدرن در ایران دیگر مفهوم صنعت‌نشر در امتداد هنر کتاب‌آرایی سنتی نبود. پدیده‌ای ظهور کرده بود که مفاهیم و ساختار گذشته را تغییر می‌داد. به همین دلیل هنرمند کتاب‌آرا اگر مثل گذشته تنها می‌خواست بهترین بیان تصویری برای ساخت مثلا یک متن مقدس را به کار بگیرد به‌خاطر ویژگی‌های خاص تکنولوژی جدید مجبور بود به موارد پیدا و پنهانی تن دربدهد که نه مطابق سلیقه‌اش بود و نه برخاسته از فرهنگ و گذشته‌اش و گاه حتی در تضاد با آن، نمونه‌اش حروف جدا از هم سربی و غرابتش با خوشنویسی. به همین دلیل طراح ایرانی برای اوستا کارشدن در کارش یعنی تسلط بر ابزار برای بیان ایده‌ی خود به چندین دهه زمان نیاز داشت تا با تکنولوژی جدید آموخته و آمیخته شود. تا دهه‌ها بعد از ورود دستگاه چاپ به ایران ما در کتاب‌آرایی اثری موفق را نمی‌بینیم که هنرمند با تسلط بر زبان ماشین ایده‌‌ی خودی‌اش را بیان کرده باشد. در حقیقت تمام آن سالها در چاپ‌های سربی بیشتر استیلای فرهنگ تکنولوژی غربی و سازش و تسلیم ناگزیر طراح ایرانی دربرابرزیبایی شناسی تحمیلی آن دیده می‌شود. همانطور که چندین دهه بعد از انقلاب مشروطیت تازه روشنفکران ما متوجه شده‌اند که مفاهیم وارداتی فرهنگ غربی فهم ناشده تبلیغ شده‌اند و به علت عدم تناسب با محیط معضلات ویژه آفریده‌اند، در صنعت نشر و چاپ کتاب نیز دهه‌ها زمان صرف شد تا فهمیدیم ماشین‌چاپ صامت و خاموش نیست و زبان ویژه ای دارد که برای فهم توانایی و امکانات آن ابتدا باید آنرا همچون یک غربی در بستر تاریخی خویش بفهمیم تا بتوانیم از آن استفاده درست کنیم و از التقاط‌های ظاهری و سطحی و مخرب بپرهیزیم. این نکته را در خاطر داشته باشید و آن را پیوند بزنید با بحث هویت‌گرایی که از همان دوره مشروطه به بعد نم نم فضای ذهنی روشنفکران و هنرمندان را پر می‌کرد و بعد از چند دهه مهمترین مسأله هنرمندان ما شد. این مسأله در طراحی گرافیک در دهه‌ی چهل بسیار پررنگ شد و مفهوم&quot; گرافیک ایرانی&quot; شکل گرفت، و در چند دهه مشخصا این مفهوم معیار و ملاکی برای تعیین ارزش کار و میزان موفقیت طراحان ایرانی قلمداد شد.  این نکات را عرض کردم تا اگر بررسی دقیق آماری از موفقیت گونه‌های مختلف طراحی روی جلد نزد طراحان یا ناشران یا مصرف‌کنندگان نداریم، بتوانیم به طور نظری دو معیار را در سنجش موفقیت کار طراحان لحاظ کنیم. اول شناخت عمیق از فرهنگ زبان ابزار روز که از آن &quot;دیگری&quot; است و تسلط در به کارگیری آن برای بیان گویاتر ایده‌ها و دوم درک عمیق از تاریخ و فرهنگ گذشته و امروز و عناصر هویت‌ساز خود برای بیان ایده‌های ناب حاکی از موقعیت تاریخی خویش. بنابراین معیار موفقیت در طراحی به مثابه یک اثر هنری بسیار پیچیده تر از گذشته شده است. </p>
        <h3>در کنار کتاب های تالیف نویسندگان داخلی یکسری کتب ترجمه شده هم وجود دارد که همه آنها با جلد اصلی خود در بازار نشر عرضه نمی شوند و معمولا بعد از ترجمه طرح روی جلد آنها نیز تغییر می کند و شاید بتوان گفت ناشران به نوعی به سمت بومی سازی این طرح ها می روند، شما به عنوان یک طراح چقدر تلاش می کنید در طراحی جلد این کتاب ها به فرهنگ کشور اصلی توجه کنید یا نه بیشتر به سمت بومی سازی  این طرح ها گرایش دارید؟</h3>
        <p>طراحی جلد کتاب حاصل تعامل بین طراح، نویسنده یا مترجم کتاب و ناشر است و طراح تصمیم گیرنده اول یا اخر نیست و نمی تواند هم باشد به این دلیل که صنعت نشر کارشناسان خاص خود را دارد و یک ناشر بنا به شخصیت ویژه خود و با شناختی که از موضوع کتاب و جامعه مخاطبان خود دارد طرحی را از طراح می طلبد.</p>
        <p>جلد کتاب در مقوله بسته بندی کتاب می گنجد و یک طرح جلد کتاب خوب مخاطب مردد را از شک بیرون آورده و او را برای خرید مطمئن می کند. بنابراین این وظیفه ناشر است که با شناخت دقیق مخاطبانش طراحی را انتخاب کند که نگاهش برای مخاطب ان نشر جذاب باشد. البته این فرآیند باید توسط مدیر هنری صورت‌گیرد که در حقیقت واسطه‌ی میان ناشر و طراح است.</p>
        <p>کتاب های خارجی و ترجمه شده هم مستثنی از این امر نیستند؛ بسیاری از ناشران  بخصوص در مورد کتاب های رمان با شناختی که از مخاطبانشان دارند طرح هایی را می‌طلبند  که با سطح سواد و فرهنگ و ذائقه‌ی مخاطبشان سنخیت داشته باشد، به همین دلیل ریسک  نامناسب بودن طرح اصلی را که برای مخاطبینی از فرهنگ و زبان دیگر است، نمی‌پذیرند.  در فرآیند بسته‌بندی رعایت فرهنگ جامعه یکی از مهمترین جنبه‌های تضمین موفقیت فروش  کالاست، با این دید عمل این ناشران اگر حساب‌شده باشد بسیار حرفه‌ای است. شاید در  ایران بیشتر ناشران کتاب‌های علمی و کتب دانشگاهی که منابع بسیار معروف و آشنایی  را ترجمه می‌کنند  با حفظ شکل جلد زبان  اصلی بازار فروش خود را تضمین می‌کنند. تلاش من در طراحی جلد این گونه سفارش­ها را  هم بیشتر شخصیت ناشر و گونه کتاب و مخاطب   آن شکل می‌دهد. من به خاطر علاقه و رشته‌ی تحصیلی‌ام سفارش‌کتب فلسفی را  بیشتر داشته‌ام. در ایران تقریبا همه‌ی ناشران ترجیح می‌دهند جلد کتاب فلسفی توسط  طراح ایرانی دوباره طراحی شود، مگر استثنائاتی بسیار بسیار نادر. علت این امر هم بیشتر  جنس طراحی ناشران خارجی کتب فلسفی است. بیشتر این کتابها جلدشان تک‌رنگ و یا دو  رنگ و بسیار خشک و عبوس و منطقی و ساده است، در صورتیکه بازار کتب فلسفی در ایران  تنها محدود به دانشجویان و متخصصین این رشته نمی‌شود و نوعی باصطلاح پز روشنفکری  در خرید آثار فلسفی وجود دارد که ناشران با جذاب‌تر کردن روی جلد در فروش بیشتر  آثار تخصصی خود که اغلب تیراژ محدود دارند می‌کوشند. اما سلیقه شخصی من در طراحی  جلد کتب فلسفی، طرح‌های انتقادی و ایده‌های مأخوذ از جایگاه نویسنده و اندیشه‌ی او  در جامعه‌ی ایرانی است و یا تأکید بر آموزه‌های اصلی آن فیلسوف یا جریان و بر عکس اشتیاق  بسیاری از ناشران به فرمالیسم در این موضوعات به هیچ وجه علاقه‌ای ندارم و فکر می‌کنم  جلد یک کتاب فلسفی باید از جنس اندیشه باشد نه راحت‌الحلقوم.   </p>
      </div>
      <div id="assay-footer-holder">
        <div id="assay-footer-content-holder">
          <h1>محمد فدایی</h1>
        </div>
        <div id="assay-footer-navigation-holder">
          <div id="btn-right-holder"><a href="gomshode.html" title="back"><img src="../images/btnright.png" width="6" height="12"></a></div>
          <div id="btn-menu-holder"><a href="index.html" title="menu"><img src="../images/menu.png" width="16" height="12"></a></div>
          <div id="btn-left-holder"><a href="azavaanjoman.html" title="next"><img src="../images/btnleft.png" width="6" height="12"></a></div>
          <div class="fixer"></div>
        </div>
        <div class="fixer"></div>
      </div>
    </div>
  </div>
</div>
<div id="footer-holder">
 
</div>
</body>
</html>
