<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>مقدمه ای برگرافیک دیزاین نوشته فرشید مثقالی  محمد فدایی</title>
<meta name="keywords" content="mohammad fadaei,محمد فدایی , فرشید مثقالی, فدایی,برگرافیک,دیزاین,fadaei,محمد,fadaee">
<meta name="description" content="کتاب مقدمه ای برگرافیک دیزاین نوشته فرشید مثقالی از این دست است. مثقالی هنرمند نام آشنایی باسابقه ی درخشان است که به همراه تنی چند از هم دوره هایش نقش مهم و تأثیرگذاری در گسترش گرافیک معاصر ایران داشته اند و اینک با سمت ریاست انجمن صنفی طراحان گرافیک ایران به شکل مستقیم در  تعیین سیاست ها و جهت بخشی و مدیریت امور این انجمن دخالت دارد، از این رو مطالب و نظرات او در گستره ای از گذشته گرافیک ما تا امروز و آینده ی نزدیک آن قابل بررسی جدی اند.">
<link href="../styles/reset.css" rel="stylesheet" type="text/css">
<link href="../styles/style.css" rel="stylesheet" type="text/css">
<link href="../styles/page-style.css" rel="stylesheet" type="text/css">
</head>

<body>
<div id="main-holder">
  <div id="header-holder">
    <div id="logo-holder"> <a href="../home.html"><img src="../images/logo.png" alt="AAohamad Fadaei" title="AAohamad Fadaei"></a> </div>
    <ul>
       <li><a href="../Calligrapher-at-Works/Calligrapher-at-Works(1)-Ultimate-Situationl.html">Calligrapher-at-Works</a></li><li><a href="../artwork/index.html"
>Gallery</a></li>
      <li><a href="../Design/graphic-design.html">Design</a></li>
      <li><a href="../Me-Contact.php">Contact-Me</a></li><li><a href="../biography.html">Biography</a></li>
      <li><a href="index.html" style="color:#fff;">Word</a></li>
      <div class="fixer"></div>
    </ul>
  </div>
  <div id="content-holder">
    <div id="assay-holder">
      <div id="assay-head-holder">
        <h1>مقدمه ای بعد از چند دهه!</h1>
      </div>
      <div id="assay-content-holder">
      <h1>مقدمه ای برگرافیک دیزاین</h1>
      <p>نشر نظر </p>
      <p>چاپ اول 1389 </p>
      <p>84 صفحه </p>
        <p>&quot; در کانون  پرورش جلسه ای ست در باب تصویب فیلمنامه ها. مثقالی فیلمنامه یی دارد که موقتاَ  &quot;بچه یی که نمی­توانست ساز بزند&quot; نامیده می شود. فیلمنامه ماجرای پسری  را می گوید که دوست دارد ساز زدن را تجربه کند. او به هر سازی روی می آورد و می بیند  که نواختن آن، آنقدرها هم آسان نیست... پسرک، سرانجام، همه ی سازها را رها می کند،  دستها را در جیب های شلوار فرو می­برد و سوت می زند. افراد حاضر در جلسه با کل  فیلمنامه موافقند؛ اما همه معتقدند که پایان فیلمنامه، کار را خراب کرده است...  مثقالی که همه نظرها را خونسردانه شنیده است، آرام و شیرین می خندد و با لطافتی  اصفهانی می گوید: من دلم می خواهد این بچه، فقط سوت بزند و هیچ کار دیگری نکند...  این نظر کاملاَ شجاعانه ی آقای مثقالی، ازیک جهت، نظری ست کاملاَ هنرمندانه...  هنرمندی که کار خود را بلد است و اهمیتی هم به مسائل گوناگون آموزشی تربیتی کودکان  نمی دهد. او، آزادی را انتخاب کرده است.&quot;</p>
        <p>(نادر  ابراهیمی،مقدمه ای بر مصور سازی کتاب کودکان،ص 208)</p>
        <p>کتاب­هایی هستند که جدا از موضوع و کیفیت به خاطر جایگاه  نویسنده اهمیت ویژه ای می­یابند. کتاب&quot; مقدمه ای برگرافیک دیزاین&quot; نوشته  فرشید مثقالی از این دست است. مثقالی هنرمند نام آشنایی باسابقه ی درخشان است که  به همراه تنی چند از هم دوره هایش نقش مهم و تأثیرگذاری در گسترش گرافیک معاصر  ایران داشته اند و اینک با سمت ریاست انجمن صنفی طراحان گرافیک ایران به شکل  مستقیم در  تعیین سیاست ها و جهت بخشی و مدیریت  امور این انجمن دخالت دارد، از این رو مطالب و نظرات او در گستره ای از گذشته  گرافیک ما تا امروز و آینده ی نزدیک آن قابل بررسی جدی اند.</p>
        <p>&quot;گرافیک  دیزاین و تعاریف مربوط به آن با وجود علاقه ی روزافزون علاقه مندان به این رشته به  لحاظ نظری بسیار مهجور و محدود باقی مانده است.&quot; این ضعف نظری در آشنایی با  پدیده معاصر &quot;گرافیک دیزاین&quot; بویژه در نسل های جدید   که بر خلاف چند  دهه پیش هم در مدرسه و دانشگاه، گرافیک را تعلیم دیده اند و هم تجربه ی نمایشگاه ها  و دوسالانه های متعدد داخلی و بین المللی گرافیک را داشته اند و هم به ویژه در دهه ی  اخیر تألیف و ترجمهی آثار متعددی درباره ی تاریخ و شاخه های مختلف  گرافیک در دسترس آنها بوده است فرضی نیست که فقط مثقالی بدان اشاره کرده  باشد،  این ادعا بارها توسط سایر هم دوره های وی نیز گوشزد شده است.</p>
        <p>نکته­ی قابل توجه این است­ که طراحان پرورش یافته در دهه ی  چهل و پنجاه که امروز بر ناآشنایی با بنیان های درست ارتباط تصویری تأکید دارند، در  دوره دانشجویی از رشته نقاشی – همراه با تجربه­هایی از هنر آوانگارد آن روزها- بر حسب  اتفاقاتی به سمت گرافیک که آن روزها رشته­ی تحصیلی مستقلی نبود، سوق پیدا کرده­اند  و به­ویژه سه تن از تأثیرگذارترین آنها-ممیز، شیوا، مثقالی- بعد از تجربه­های  ابتدایی و تمرکزدر انجام سفارش­های مختلف گرافیکی، هر یک در دوره­ای برای تکمیل  تحصیل و یا تجربه خویش در رشته &quot;گرافیک&quot; به غرب کوچ کرده­اند. شکل­گرفتن  تصور نزدیک وهمسان آنها از ماهیت &quot;گرافیک دیزاین&quot; پیوسته به آبشخور نظری  یکسان آنهاست که ویژگی­های آن­را باید درسیستم آموزشی غالب آن دهه­های غرب جستجو  کرد.</p>
        <p>در دهه­ی هفتاد با رونق کمّی و اقبال عمومی به رشته گرافیک  و شکل­گیری جریان­های مختلف در آن، از جانب ناموران نسل­های گذشته، نسبت به انحراف  و یا اشتباهی فراگیر در فهم مقوله­ی گرافیک واکنش­های هشدارآلودی صورت گرفت، با  دقت دراین مجادلات می­توان تفاوت خاستگاه آموزشی و ویژگی­ چارچوب­های نظری دوره­های  مختلف تاریخ گرافیک معاصر ایران را کندوکاو نمود. فرشید مثقالی نیز در این سال­ها  با نوشته­ها و حرف­های خود در تبیین­ پاره­ای از اصول و تعریف گرافیک دیزاین کوشید،  اما گویا با همتی بلندتر نسبت به سایر هم­دوره­هایش چند ماهی­است با انتشار کتابی  در ادامه­ی همان واکنش­ها و تلاش­ها به نحو ریشه­ای‌تر سعی در مواجه با مشکلات و  کمبودها نموده است. مطالعه این کتاب فرصت مغتنمی است تا با دریافت نیازهایی که سبب­ساز  تألیف آن شده­اند ملتفت مسائلی شویم که به چشم مثقالی و هم­نسلان او مشکلات جامعه­ی  طراحان گرافیک امروز ماست و از این رهگذر ضمن آگاهی عمیق­تر از علت پیدایش  مجادلاتی که بر سر مفاهیمی چون هنر گرافیک، تایپوگرافی، پوستر تک نسخه­ای و... در  این سال­ها رفته است و گروه­های مختلف را در مقابل هم نشانده، به فهم دقیق­تر  خصوصیات فکری نسل مهمی از طراحان که بسیار از آنها وام گرفته شده، دست یابیم.</p>
        <p>مهمترین مسائلی که در حقیقت &quot; مقدمه­ای بر گرافیک  دیزاین&quot; پاسخی است بر آنها، همان مسایل اساسی است که بحث بر سر آنها در این  سال­ها به مجادله­های فراوان و گاه گنده­گویی­های توهم­آلود ختم شده است.</p>
        <p>االف: بی عنایتی به اصل پیام و محتوای اطلاعات و تفسیر شخصی  و دلخواهانه­ی طراح. (تا حدی که هر موضوعی بهانه­ای باشد برای تجسم تمایلات و علائق  شخصی وی)</p>
        <p>ب: عدم تشخیص سطح فرهنگی و توانایی­های ادراکی مخاطبین.  (انحصار در قشری نزدیک به سلیقه­ی طراح)</p>
        <p>ج: تکرار راه­حل­های بارها آزموده شده­ی خود و یا دیگر  طراحان به جای عمل خلاقانه و منحصر به­فرد. (به گمان اجرای شیوه­ی شخصی و یا  استفاده از روشی آزموده شده و مطمئن) </p>
        <p>د: گرته­برداری، وام­گرفتن و تقلید ناشیانه در بکارگیری  نشانه­ها، ایده­ها و حتی فرم­های وارداتی که متناسب محیط و هویت فرهنگی مخاطب  (ایرانی) نیست.</p>
        <p>ه: فرض تصور آزادی مطلق هنرمندانه هنگام خلق اثر گرافیکی و  در خدمت محتوا (ضرورت) قرارنگرفتن. (طیف کارکرد گرافیک که متناسب با محتوا، بین دو  قطب هنر و ضرورت تعریف می­شود را نزدیک قطب هنرمحدود کردن)   </p>
        <p>و: کامپیوترزدگی بدان معنا که شروع هر کاری به  جای فکر، ایده­پردازی و طراحی متکی به قابلیت­های نرم­افزارها باشد. </p>
        <p> به موارد فوق نکات دیگری را هم می­توان افزود ولی چنان­که  پیداست مهمترین مسأله­ای که مثقالی هم، مانند دیگر هم­نسلانش - با همه­ی اختلاف سلیقه­هاشان- در انتقاد از وضع حاضر  بدان تأکید داشته، غفلت از کارکرد ارتباطی و نقش رسانه­ای گرافیک دیزاین و معطوف شدن به تجربه­های هنری و فرم­گرایانه است. این­که  چقدر این انتقادها به عملکرد طراحان جوان­تر وارد است و چقدر ادعای این اساتید با  آثار،عمل­کرد و نقش­ به­سزای آنها در آموزش گرافیک و برگزاری دوسالانه­ها، انتخاب  هیأت­های داوری وحتی سیاست­گذاری­های انجمن صنفی طراحان گرافیک هم­خوان است، نکته­ی  قابل تأملی است. این متن مکتوب، با در اختیار قراردادن معیارهای مناسب، همچنین  فرصت مغتنمی  را برای ارزیابی منطقی و  تحلیلی کارنامه­ی بلند و گفتار و رفتار انتقادی این طراحان پیشکسوت –به­ویژه در سال­های  اخیر- در اختیار قرار می­­دهد. </p>
        <p>در &quot; مقدمه­ای بر گرافیک دیزاین&quot; مثقالی با در  نظر گرفتن دانش و حوصله  نوآموزان و  دانشجویان گرافیک به­درستی شیوه­ی مناسبی برای بازگویی اصول و تعاریف پایه­ای  انتخاب کرده است، این آگاهی، کتاب را نسبت به سایر متون حجیم تخصصی با ادبیات خسته­کننده  ممتاز و کاراتر کرده است. تعریف دیزاین و گستردگی کاربردی آن با ذکر مثال­های  متعدد برای نفوذ در ذهن کسانی که به زعم مثقالی اغتشاش و ناخوانایی را به جای نظم  و سامان بخشیدن به عوامل­بصری برای القای هدف و پیام مشخص بر­می­گزینند، گام نخست  و بسیار به­جایی است.دوسوم مطالب کتاب که در انسجام آن کوشش فراوانی صورت گرفته، با  توضیح فرآیند و مراحل مختلف دیزاین ، تعریف گرافیک دیزاین، تفکیک منطق (عقلانیت) و  خلاقیت (شهود) در دیزاین، یافتن ایده­ی مناسب و جذاب بر اساس منطق و خلاقیت و توضیح  طیف کار گرافیک سعی در تبیین مفهوم گرافیک دیزاین دارد؛ و در انتها با تصاویر  متعدد دربارۀ تولید مواد لازم برای طرح نهایی ، اصول ترکیب اجزا در بیان تصویری  گرافیک و تتشکیلات تولید یک کار گرافیک و نقش مدیر­هنری، گرافیک دیزاینر،  تایپوگرافر و گرافیست اجرایی مطالبی کاربردی بیان شده است.</p>
        <p>&quot;مقدمه­ای  بر گرافیک دیزاین&quot; پاسخ مناسبی به مسائل جاری گرافیک ما بویژه برای  دانشجویان، متوسطان و نوآموزان است، کتابی که در میان ترجمه­های کتاب­های بازاری و  مجموعه­های تکراری و ناکارآمد جایش بسیار خالی بود. ساختار درست و متناسب با نیاز  روز جامعه طراحان، این اثر را در میان معدود کتاب­های تألیفی در این زمینه ممتاز  کرده است. خوشبختانه فرشید مثقالی نشان داد می­توان ریش و مویی سپید داشت، چهرۀ  منتقدانه هم به خود گرفت، در حوزه­ی آموزش گرافیک هم اثری کارآمد خلق کرد وبا همت  خود استیصال بسیاری را در معرفی اولین منبع مناسب برای آموزش مقدمات گرافیک دیزاین  برطرف ساخت. هر چند به نظر می رسد مراحل تولید کتاب همراه با شتابزدگی­هایی بوده  است که دقت لازم برای یک متن جامع و سالم آموزشی را خدشه دار کرده است. همچنین  غلبه­ی یک­طرفه تصاویر و نمونه­ آثار طراحان خارجی در متنی که برای استفاده­ی  علاقمندان ایرانی تهیه شده است، اشکال اساسی است تا آن حد که پاره­ای از شرح عکس­ها  بخاطر تعلق موضوع به فرهنگ دیگری، گنگ و مبهم و دور از هدف اصلی مؤلف است، وآن­قدر  تصاویر ناآشنا در این کتاب فراوان است که در نگاه اول احساس می­شود کتاب، ترجمه و  یا گرته­برداری است نه تألیف! مشاهده­ی این سهل­انگاری در متنی که به قصد  &quot;راه­گشایی بحث و تدریس&quot; گرافیک دیزاین در ایران تألیف شده­است، بسیار  عجیب است. البته موارد متعدد دیگری نیز –جزئی یا کلی- در این اثر مشاهده می­شوند  که این نیت مؤلف را مخدوش کرده­اند و تذکر   برخی ازآنها خالی از فایده نیست.</p>
        <p>الف: آوردن تعاریف متعدد از یک اصطلاح با مثال­های مختلف  هرچند روش مناسبی برای جا انداختن معنای اصلی است اما در صورت رعایت نکردن انسجام  و ارتباط مناسب میان آنها گویی مجموعه تعاریفی است که از این سوی و آن سو، گزیده  شده و کنار هم نشسته است! (مثلن مقایسه کنید تعریف فرآیند دیزاین را در ص 21 و  ص27)</p>
        <p>ب:ویرایش بسیار نامطلوب ادبی و فنی این کتاب به­گونه­ایست  که در صورت ندیدن نام ویراستار در شناسنامه­ی کتاب، هرگز نشانه­ای از این­که این  متن را ویراستاری ویرایش کرده ملاحظه نمی­شود! این مشکل تا به حدی آزار دهنده­است  که بعضی از جملات کلیدی آن­قدر نامفهوم است که شائبه­ی ترجمه غلط و ضعیف به فارسی  نارسا پیش می­آید!</p>
        <p>&quot;هر تصویر دربردارندۀ معنایی است که زبان و تفکر اصلی آن معنا هستند&quot;  (ص8)</p>
        <p>&quot;به  سیب­ها بر حسب اندازه اولویت اطلاعات می­شود&quot; (ص13)</p>
        <p>&quot;مهمترین  آنها در جلوترین برای مخاطب قرار می­گیرد و...&quot; (ص52)</p>
        <p>&quot;اَشکال  شفافیت سبک­تر از اشکالی هستند که نور را پس نمی­دهند&quot; (ص76)</p>
        <p>ج: به کار گیری اصطلاح­های متروک و نامناسب برای متن آموزشی  (لذا در بدو امر، ص8؛ وهله، ص29) و اغلاط متعدد املایی که کمتر صفحه­ایی را سالم  گذاشته­اند وگاهی مثل کلمه­ی وهله (وحله! ص42) به صورت تایپی و دستنویس غلط نوشته  شده است. </p>
        <p>د: گاهی تصویر به کار رفته و شرح آن تناسب زیادی با متن  اصلی صفحه مربوط به آن ندارد به عنوان نمونه در بخش خلاقه (ص 38) شرح تصویر بیشتر  درباره­ی قدرت ارتباطی تصویرگری و ارتباط تنگاتنگ تصویرگر و دیزاینر (یا مدیر  هنری) هست.</p>
        <p>ه: مثال­های به­کار رفته در بخش جذابیت و نوآوری (ص53) همه  به عنوان جذابیت در ایده معرفی شده­اند،در حالیکه درهمه­ی آنها از قاعده­ی غرابت و  یا تضادهای بصری (اندازه) و مفهومی (موقعیت)   استفاده شده، از این رو توضیح بهتر و بیشتر برای نوآموزان درباره جذابیت از  طریق ایده لازم است.</p>
        <p>و: در بخش&quot; تولید مواد لازم برای طرح نهایی&quot;  امکانات تصویری برای گرافیک دیزاین عبارت از: نوشته، تصویرسازی، عکس، شکل، فرم و  رنگ برشمرده شده است، پر واضح است این تقسیم­بندی برای یک کتاب آموزشی و پایه  چندان دقیق نیست، ( به عنوان مثال آیا بافت امکان تصویری نیست؟ و اگر هست ذیل کدام  یک از آن موارد است؟ ) بویژه هیچ اشاره­ای به تفاوت معنایی شکل و فرم  از نظر مؤلف نشده است.</p>
        <p> ز: در شرح تصویر پوستری که تلفیق تصویرسازی مبتنی بر چاپ  سنگی و فونتی متأثر از نستعلیق است(ص81) از اصطلاح  نادرست &quot;خط نستعلیق بدوی&quot; استفاده  شده است و هم­چنین چاپ سنگی شیوه­ی بسیار قدیمی معرفی شده است.گفتن ندارد که  نستعلیق نویسی چند برابر چاپ سنگی که مستعمل اواخر قاجار است قدمت دارد و  خوشبختانه رساله های متعددی درباره­ی فرهنگ خوشنویسی و شیوه­ی خطاطان دوره­های  مختلف وجود دارد که در هیچ یک از آن­ها از اصطلاح &quot;نستعلیق بدوی&quot; سخنی  نرفته است. به ویژه که بر کاربران فارسی­سازها پوشیده نیست آنچه در پوستر مورد  اشاره به­کار رفته فونتی است مبتنی بر خط اردو و زمانی به نام فونت پاکستانی و یا  پیش­نویس مشهور شد. </p>
      </div>
      <div id="assay-footer-holder">
        <div id="assay-footer-content-holder"><h1>محمد فدائی </h1></div>
         <div id="assay-footer-navigation-holder">
          <div id="btn-right-holder"><a title="back"><img src="../images/btnright.png" width="6" height="12"></a></div>
          <div id="btn-menu-holder"><a href="index.html" title="menu"><img src="../images/menu.png" width="16" height="12"></a></div>
          <div id="btn-left-holder"><a href="geraficdariran.html" title="next"><img src="../images/btnleft.png" width="6" height="12"></a></div>
          <div class="fixer"></div>
        </div>
        <div class="fixer"></div>
      </div>
    </div>
  </div>
</div>
<div id="footer-holder">
 
</div>
</body>
</html>
