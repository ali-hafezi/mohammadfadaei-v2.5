<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>طراحی روی جلد کتاب محمد فدایی</title>
<meta name="keywords" content="mohammad fadaei,محمد فدایی , graphic group, فدایی,mohammad,mohamad,fadaei,محمد,fadaee">
<meta name="description" content="در مورد طراحی روی جلد کتاب ایران امروز باید از دو منظر صحبت کرد؛ یک سوی ماجرا ناظر به اتفاقات هنری در سطح کار طراحان حرفه‌ای و هنرمند است که در این بخش اتفاقا عملکرد طراحان گرافیک ایران بسیار چشمگیر است و سوی دیگر ماجرا را باید در بدنه بازار نشر و کارهای معمول و متداول جستجو کرد.">
<link href="../styles/reset.css" rel="stylesheet" type="text/css">
<link href="../styles/style.css" rel="stylesheet" type="text/css">
<link href="../styles/page-style.css" rel="stylesheet" type="text/css">
</head>

<body>
<div id="main-holder">
  <div id="header-holder">
    <div id="logo-holder"> <a href="../home.html"><img src="../images/logo.png" alt="AAohamad Fadaei" title="AAohamad Fadaei"></a> </div>
    <ul>
       <li><a href="../Calligrapher-at-Works/Calligrapher-at-Works(1)-Ultimate-Situationl.html">Calligrapher-at-Works</a></li><li><a href="../artwork/index.html"
>Gallery</a></li>
      <li><a href="../Design/graphic-design.html">Design</a></li>
      <li><a href="../Me-Contact.php">Contact-Me</a></li><li><a href="../biography.html">Biography</a></li>
      <li><a href="index.html" style="color:#fff;">Word</a></li>
      <div class="fixer"></div>
    </ul>
  </div>
  <div id="content-holder">
    <div id="assay-holder">
      <div id="assay-head-holder">
        <h1>میرزا ملکم و عمادالکتاب، نظریۀ حسن و حسن‌خط*</h1>
      </div>
      <div id="assay-content-holder">
        <p>ویژگی‌های متفاوت فرم‌های ارگانیک و قابل پیوستگی و کشیدگی الفبای عربی/فارسی که استعداد زیادی در تغییر شکل دارند  در مقایسه با شکل هندسی و ساختار بسته، محدود و جمع‌وجور الفبای لاتین تا پیش از ظهور منورالفکران شیفتۀ "ترقی‌پرستی" نه تنها عیب و آسیب و نشانۀ عقب‌افتادگی تلقی نمی‌شد بلکه از قویترین عوامل هویت‌ساز و از عناصر مهم زیبایی‌شناختی یک فرهنگ زنده بود، و این در عین التفات به کاستی‌های زبان عربی یا نوشتار فارسی بود که دست‌کم از قرن چهارم به بعد دربارۀ آن رساله‌ها موجود است. </p>
        <p>تمجید خارجیان از خوشنویسی عربی متعلق به قرن سوم، یعنی چندین قرن پیش‌تر از شکوفایی جنبش ملی هنرمندان ایرانی در زدودن"خشونت" از خطوط عربی و "ملاحت" بخشیدن به آن در حکایت کوتاهی مشهود است.چنین گویند که در زمان المعتمد نامه‌ای به امپراتوری بیزانس نوشته شد و امپراتور گفت: " من از میان تمامی آنچه از اعراب دیده‌ام، هیچ چیز را به زیبایی این شکل نیافته‌ام و در هیچ چیز به اندازه این[خط‌نوشته] به آنان حسد نمی‌ورزم". راوی اضافه می‌کند که حاکم خط عربی را نمی‌توانست بخواند ولی آن را به خاطر تقسیم‌بندی و هندسه و زیبایی مقام و طرز قرار گرفتن و درجه‌بندی آن تحسین و تمجید می‌نمود.(آرتور اپهام پوپ)</p>
        <p>این قابلیت صوری شگفت موجب ابداع خطوط متنوع با شکل‌های بسیار متفاوت، متناسب با کاربردهای گوناگون و ضرورت‌های تاریخی شده‌است. چنانکه از خط معقلی ساده قرون ابتدایی که بیانی آرکائیک و هماهنگ با قاطعیت متن مقدس دارد تا پیچیده‌ترین دستاورد آن یعنی نستعلیق که صورت تغزل و شعر فارسی است، انواع خطوط ویژۀ مراسلات، فرمان‌های حکومتی، احکام دیوانی، کتابت کتاب مقدس، متون ادبی و کتیبه‌نگاری در معماری به صورت تدریجی به ظهور رسیده است. بنا به نص رساله‌های خوشنویسی این تکامل تدریجی به حکم "الامور مرهونة باوقاتها" توضیح داده شده‌است (اصول و قواعد خطوط سته،فتح‌الله سبزواری، قرن 9 و10) و ابداع خطوط مختلف و تغییر خط بواسطۀ تغییر در قلم و ابزار به صراحت ذکر شده است (رساله خط و مرکب، حسینقلی رستمداری، قرن 10). در همین سد سال اخیرنیز قابلیت بالای شکل الفبای فارسی/عربی و انعطاف آن نسبت به ابزار و عالم جدید را می‌توان نشان داد؛ مانند ابداع نسخ میانه  که با ورود چاپ سربی و برای انتشار روزنامه‌ها و کتاب‌های چاپی بعد از تحولات زیبایی شناسی خط نسخ- از یاقوت تا نیریزی- طراحی شد و یا نوآوری هوشمندانۀ میرزا محمدرضا کلهر در تراش جدید قلم نستعلیق متناسب با چاپ سنگی بعد از سیطرۀ تام و تمام نستعلیق میرعماد. امروز هم در عصر رسانه‌های دیجیتال و برای نشر رومیزی این الفبا از لحاظ فرم و شکل محدودیتی ندارد و استفادۀ سهل‌انگارانه و بجا و نابجای فراوان از کوفی بنایی –بخاطر هماهنگی با ساختار بیت مپی و ساختمان سادۀ هندسۀ آن که براحتی شبیه شکل الفبای لاتین می‌شود و قابلیت انفصال و اتصال بالایی دارد- در کار طراحان گرافیک گواه این مدعاست. نکتۀ مهم دیگر آن است که در این سیر تاریخی خط، باز هم بنا به نص مکتوبات خوشنویسی جاری شدن خطوط جدید میان اهل روزگار بنا به حکم "لکل جدید لذة" بوده است و البته در این لذت، ذوق و ذائقۀ خاص و پرورده شدۀ ایرانی در تاریخ هنر و فرهنگ بلندش مدخلیتی تام داشته است. این فرهنگ غنی در خوشنویسی هر قلم و خطی را بر نمی‌تابیده و نمی‌تابد و از همین روست که بسیاری از خط‌های ابداعی بویژه بعد از نستعلیق علی‌رغم تبلیغات رسانه‌ای و گاه پشتیبانی قدرت حاکم و یا نهادهای مذهبی مرده به دنیا می‌آیند. این بی‌توجهی به توانایی‌های شکل الفبای ما و سیر تاریخی خوشنویسی و دستگاه زیبایی‌شناسی ویژه و پیچیدۀ آن می‌تواند رهزن هر فکر و پیشنهاد تازه‌ای در تغییر خط و الفبا و یا جدانویسی‌های خام و نازیبا باشد. </p>
        <p>برای نمونه بررسی و مقایسه دو رویکرد متفاوت به تغییر و اصلاح خط در دورۀ قاجار از این منظر جالب توجه است. هر دوی این موارد خود را جزو نیروهای ترقی‌خواه و تجددطلب آن زمان قلمداد می‌کنند و به نسبت وضع خود در پیدایش و یا کوران جریان مشروطیت دخالت دارند، فارغ از جریان‌های اندیشگی و سیاسی آن دوران نیستند و برای اهداف اصلاح‌طلبانۀ خود یکی به تشکیل فراموشخانه و دیگری به عضویت در کمیتۀ مجازات روی می‌آورند و جالب اینجاست که هر دو کتابچه‌های اصلاحی خود دربارۀ خط را به همت فراوان، خارج از ایران چاپ می‌کنند. اما یکی از مهمترین تفاوت‌های آنها در نحوۀ نگاه آنها به گذشته و سیر تاریخی خط فارسی  و جایگاه آن در فرهنگ ایران است. میرزا ملکم خان به قصد تسهیل قواعد قرائت  اصلاحاتش را خیلی بالاتر از اصلاح شکل حروف تصور می‌کند و خیال می‌کند با حصول اولی لاجرم دومی حاصل است! از این رو بی‌اعتنا به کل نظریه زیبایی شناسانۀ حسن و بلکه کاملن بی‌اطلاع از جایگاه آن در تاریخ هنر و فرهنگ ایرانی سعی می‌کند تعریفی تازه از"حسن خط" دهد و آن‌را تنها مبتنی بر قواعد سه‌گانه‌ای ناظر بر قرائت راحت‌تر با تاکید بر جدانویسی حروف بداند، حال آن‌که خود او در "شرط رواجی"  که پیش می‌کشد به نقش مهم "ارباب سواد" اشاره دارد اما به طور مطلق به زمینۀ تاریخی و ذوق فرهنگی-هنری "ارباب سواد" اعتنایی ندارد. علی‌رغم آنکه خود می‌نویسد:" در باب این شرط رواج باید خیلی دقت کرد، زیرا که بدون رعایت این شرط جمیع خیالات و اهتمامات در باب اصلاح خط به هدر خواهد رفت." و نتیجۀ این همه بی اعتنایی به زمینه‌های تاریخی و فرهنگی یک پدیده و نشناختن ذائقۀ نسل‌های پرورده شده واجداد و اولاد، را بعد از بیش از یکسد سال می‌توان امروز به داوری نشست:"...ترقی ما بدون اصلاح الف‏با ممکن نیست... این الف‏بای ما شاید بکار شما و من نیاید اما عمر دول نسبتی به عمر من و شما ندارد، اگر اجداد ما از برای ما کار کرده بودند، حالت ما امروزه این طور نمی‏شد. ما باید از برای اولاد خود کار بکنیم." ( نمونۀ خطوط آدمیّت، ناظم الدوله (ملکم)). این بی‌توجهی در آرای آخوند زاده که پیشتر از ملکم تغییر الفبای عربی به رومیایی را پیشنهاد داده بود نیز دیده میشود.</p>
        <p>اما چند دهه بعد از او و در همان عصر، عمادالکتاب، خوشنویس مشهور که به مشکلات آموزش خط فارسی واقف بود در سطحی دیگر و نه در حد اندیشه‌های ملکم و سلفش، کوششی را آغاز کرد. او بر خلاف منورالفکرها اگرچه در سیاست بسیار رادیکال عمل کرد اما بخاطر پیشینیۀ خوشنویسانه‌اش به صورت کامل به ظرایف زیبایی‌شناسی خط فارسی آشنا بود و هیچ قصد تعریفی تازه و ساختارشکنانه از "حسن خط" نداشت بلکه در امتداد کوشش‌های استاد غیرحضوری‌اش کلهر بر تصحیح مواصلات و تسهیل آموزش خط فارسی اهتمام داشت. با خواندن بخش‌هایی از نامه‌‌های او می‌توان بعد از نزدیک به یک قرن کارنامه و میراث آن پدران را برای اولاد خویش بهتر بررسی کرد، در نامۀ اول او از روش نقطه‌چینی ابداعی خود به عنوان روشی علمی و کارآمد و در امتداد سنت خط فارسی یاد می‌کند:</p>
        <p>"خاطر محترم قضاوت‌کنندگان مسبوق است که یک چندی صنعت خط متروک و دچار وقفه و بحران شدید شده کار بجایی رسیده بود که یکعده فرنگی‌مآب بخیال تغییر افتاده بود در صدد بودند خط ایرانی را تبدیل بخط لاتین بنمایند چه از طرفی مدت تحصیلش ممد خیال آنها و فقدان معلم نیز مزید بر علت شده بود و از جانبی وسایل برای احدی فراهم نبود و رفته رفته از نظرها نزدیک بود محو شود. در یکچنین موقعی این بنده (عمادالکتاب) که متخصص در فنون خط است بفکر اصلاح افتاده برای تسهیل تحصیل آن با زحمات زیاد کتابچه‌های رسم‌المشق سابق خود را از هر جهت تکمیل و با تدبیرات علمی و فنی عبارات سی و شش قسم کتابچه را با استعداد اطفال تطبیق کرده شالوده را قسمی متناسب با قوای اطفال مدارس ریخته که مورد توجه وزارت معارف واقع شده در شورای عالی معارف مطرح و لزوم نگارش آنها در مدارس تصویب و... طفل محصل بنوشتن یکدوره نه تنها دارای حسن خط شده بلکه از تعالیم و فنون خطاطی نیز بهره‌مند و کمک بزرگی برای شناسایی و قرائت انواع خطوط ایرانی شده از لطائف آنها کاملا آگاه خواهد شد."(نامه از مجموعه کریم‌زاده به نقل از علی راهجیری)</p>
        <p>"...خدمتی که در تنظیم این کتابچه‌ها کرده برای پیشرفت خط بی‌اندازه مهم است زیرا که اولا خود و دیگران نزد اساتیدی مشق کرده‌ایم که تعلیم (خط) را روی ناخن میدادند و آنرا فورا پاک میکردند و شاگرد را بیست و سی و چهل سال معطل مینمودند. بنده چهلسال را بچهار سال بطور تفنن قرار داده‌ام که هر طفلی بنوشتن یکدوره رسم‌المشق در چهارسال، شبانه‌روزی یکصفحه دارای خط خوب میشود. ثانیا اینهمه مدارس هر یک محتاج یکنفر استاد خط میباشد کتابچه‌های مزبور چندان محتاج معلم خط نیست. ثالثا بزرگترین اشکال خط ایرانی فراگرفتن خطوط متنوعه‌ایست که هر طفلی مجبور است دو سه قسم خط را بیاموزد از جمله چند قسم الف و چندین قسم ب و چندین قسم جیم و چهارده قسم دال و چندین قسم یا که تمام اینها در کتابچه‌ها بطوری مراعات شده‌ که طفل پس از نوشتن یکدوره رسم‌المشق چشمش به تمام خطوط آشنا می‌شود. یکی از خوشنویسهای استاد ندیدۀ خودرو بسرمشقهای کتابچه خرده‌گیری کرده گفته بود: با،بت، بج، بر، بد، یعنی چه!؟ غافل از اینکه همین عبارت یکی از شاهکارهای اساتید بزرگ است که حروف تهجی را دو حرفی یا سه حرفی برای متعلمین سرمشق قرارداده‌اند. رابعا سی و چهل پنجاه نفر شاگرد کلاس را غیر ممکن بلکه محال است یکنفر معلم ظرف یکساعت بتواند سرمشق داده هم قلم بتراشد و هم تعلیم بدهد. مگر اینکه قلمها را در خارج تراشیده و مشق اطفال هم محتاج تعلیم نباشد. خلاصه در ضمن ترتیب کتابچه‌ها بتربیت یکعده استاد اهتمام کرده جمعی را بلاعوض بدرجه استادی رسانیده که حالا همه معلم هستند...".(زندگی و آثار عمادالکتاب، 85)</p>
        <h3>	این مقاله در شمارهی دوم ماهنامه‌ی فرهنگ امروز به قلم م.ف منتشر شده است.</h3>
      </div>
      <div id="assay-footer-holder">
        <div id="assay-footer-content-holder">
          <h1>محمد فدایی</h1>
        </div>
        <div id="assay-footer-navigation-holder">
          <div id="btn-right-holder"><a href="gomshode.html" title="back"><img src="../images/btnright.png" width="6" height="12"></a></div>
          <div id="btn-menu-holder"><a href="index.html" title="menu"><img src="../images/menu.png" width="16" height="12"></a></div>
          <div id="btn-left-holder"><a href="azavaanjoman.html" title="next"><img src="../images/btnleft.png" width="6" height="12"></a></div>
          <div class="fixer"></div>
        </div>
        <div class="fixer"></div>
      </div>
    </div>
  </div>
</div>
<div id="footer-holder">
 
</div>
</body>
</html>
