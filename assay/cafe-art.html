<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>طراحی روی جلد کتاب محمد فدایی</title>
<meta name="keywords" content="mohammad fadaei,محمد فدایی , graphic group, فدایی,mohammad,mohamad,fadaei,محمد,fadaee">
<meta name="description" content="در مورد طراحی روی جلد کتاب ایران امروز باید از دو منظر صحبت کرد؛ یک سوی ماجرا ناظر به اتفاقات هنری در سطح کار طراحان حرفه‌ای و هنرمند است که در این بخش اتفاقا عملکرد طراحان گرافیک ایران بسیار چشمگیر است و سوی دیگر ماجرا را باید در بدنه بازار نشر و کارهای معمول و متداول جستجو کرد.">
<link href="../styles/reset.css" rel="stylesheet" type="text/css">
<link href="../styles/style.css" rel="stylesheet" type="text/css">
<link href="../styles/page-style.css" rel="stylesheet" type="text/css">
</head>

<body>
<div id="main-holder">
  <div id="header-holder">
    <div id="logo-holder"> <a href="../home.html"><img src="../images/logo.png" alt="AAohamad Fadaei" title="AAohamad Fadaei"></a> </div>
    <ul>
       <li><a href="../Calligrapher-at-Works/Calligrapher-at-Works(1)-Ultimate-Situationl.html">Calligrapher-at-Works</a></li><li><a href="../artwork/index.html"
>Gallery</a></li>
      <li><a href="../Design/graphic-design.html">Design</a></li>
      <li><a href="../Me-Contact.php">Contact-Me</a></li><li><a href="../biography.html">Biography</a></li>
      <li><a href="index.html" style="color:#fff;">Word</a></li>
      <div class="fixer"></div>
    </ul>
  </div>
  <div id="content-holder">
    <div id="assay-holder">
      <div id="assay-head-holder">
        <h1>سهند آدم عارف</h1>
      </div>
      <div id="assay-content-holder">
  <p>ولی فتاح زاده متولد سال ۱۳۴۲ در گرگان است و اکنون مسوول انجمن خوشنویسی استان گلستان است. او دارای گواهینامه فوق ممتاز است و تا به حال نمایشگاههای متعددی به صورت انفرادی و گروهی  در ایران و اروپا از آثارش برپا شده است که از آن جمله اند نمایشگاه انفرادی در کپنهاگ در سال ۱۳۸۹، نمایشگاه گروهی با هنرمندان فرانسه و اسلواکی در اسلواکی ۱۳۹۰، منتخب بی ینال های اول ۱۳۷۰، دوم ۱۳۷۲، سوم ۱۳۷۴، نمایشگاه انفرادی در پاریس ۱۳۹۰، نمایشگاه گروهی در برج میلاد ۱۳۹۱ ، حراج آثار هنرمندان معاصر ایران در برج میلاد ۱۳۹۲ و… . همچنین محمد فدایی متولد ۱۳۵۷ در تهران است ، وی کارشناس فلسفه از دانشگاه تهران است و همچنین کارشناس گرافیک مطبوعاتی در مرکز مطالعات و تحقیقات رسانه ها. برخی از  نمایشگاه هایی که وی غیر از نمایشگاه های رشتهی گرافیک تاکنون برگزار کرده عبارتند از نمایشگاه انفرادی گالری روترو سوئد ۱۳۹۱،نمایشگاه "از اهالی امروز" به بهانه زادروز فروغ فرخزاد ۱۳۹۲، حراج آثار هنرمندان معاصر ایران برج میلاد ۱۳۹۲، خوشنویسان مشغول کارند ۱: وضعیت مرزی گالری مژده ۱۳۹۳، هفتمین جشنواره بین المللی هنرهای تجسمی فجر ۱۳۹۳ و… . ولی فتاح زاده و محمد فدایی از هشتم لغایت پانزدهم اسفند ماه در گالری ویستا تهران نمایشگاهی با عنوان «خوشنویسان مشغول کارند؛حبسیه های مدرن!؟»برگزار کرده اند که مورد استقبال عموم علاقه مندان هنرهای تجسمی و بالاخص علاقه مندان و هنرمندان خوشنویسی قرار گرفته است. طی میزگردی گفتگو کرده ایم با این دو هنرمند عرصه خوشنویسی که در ادامه آن را می خوانید:</p>
  <h2>آقای فدایی از ایده و اجرای نمایشگاه «خوشنویسان مشغول کارند» بگویید با توجه به اینکه نمایشگاه دیگری با یک زیر عنوان دیگر قبلا برگزار شده بود.</h2>
  <p>محمد فدایی:  «خوشنویسان مشغول کارند» سلسله نمایشگاه هایی ست که در آن رویکرد  نظری اولویت دارد . نظر ما این بود که سلسله نمایشگاههایی پژوهشی داشته بشیم با این هدف اصلی که منتقدین هنری، اهالی هنرهای تجسمی و به نوعی نخبگان و متفکران توجه بیشتری به مساله خوشنویسی داشته باشند چون احساسمان این است که هم خوشنویسی کلاسیک و هم گرایش های تازه اش در ایران که یک شاخه اش ــ تاکید می کنم ــ تنها یک شاخه اش نقاشیخط نامیده میشود، به رغم اینکه امروز در بازار های هنری هم اقبال زیادی پیدا کرده فاقد یک دستگاه نظری و ادبیات انتقادی مناسب است؛ یعنی اساسا ً در حوزه هنرهای تجسمی و نشریات هنری ما یک نگاه درجه چندم به خوشنویسی می شود، بنابراین قصد ما برانگیختن حساسیت دیگر کنشگران و علاقمندان هنر و التفات بیشتر به این کمبودها است. برنامه اولمان را خرداد ماه امسال برگزار کردیم که آثار من به همراه آثار بهرام حنفی در چارچوب یک نمایشگاه در معرض دید عموم قرار گرفت و زیر عنوانش«وضعیت مرزی» بود. در آنجا پرسش اصلی ما این بود که آیا خوشنویس و یا خوشنویسی می تواند موقعیت های مرزی زندگی بشری مانند اضطراب و پریشانی وجودی هنگام مواجهه با مرگ یا بیماری علاج ناپذیر را تصویر کند یا خیر؟ می دانید که خوشنویسی و به طور کلی هنرهای سنتی به قول دوستی واحه ی آرامشند و همیشه نگاهی ازلی ــ ابدی در هنرهای سنتی ما جاری بوده است که بخاطر آن این هنرها به بسیاری از مسایل چالش برانگیز وجودی اعتنای چندانی نداشتهاند. مخصوصا مسایلی که انسان معاصر دچارش شده است. ما به بهانه واکاوی نسبت «معاصریت» و خوشنویسی سعی کردیم به این مساله توجه کنیم. در کارهای بهرام حنفی در آن نمایشگاه یک چالش وجودی و یک مبارزه برای حیات و بقا دیده می شد و به کارگیری عنصر خط هم در آثارش متناسب با همین وضعیت وجودی شخص هنرمند شکل گرفته بود. بنابراین بسیاری از رفتارهای متداولی که در صورت های تزیینی هنر خوشنویسی دیده می شود در آثار آن نمایشگاه دیده نمی شد. این نخستین نمایشگاه «خوشنویسان مشغول کارند» بود که تحت عنوان «وضعیت مرزی» در گالری مژده برگزار شد. در قسمت دوم مساله ما این بود که آیا خوشنویسی قدرت بیان اعتراض و انتقاد را دارد یا خیر؟ یعنی آیا همچون هنرهای متداول دیگر همچون شعر، سینما و…نسبت به وضعیت اطراف خودش می تواند واکنش های به روز داشته باشد یا همچنان در همان چارچوب های فرمالیستی و تزیینی و متداول و تکراری بازتولید میشود؛ این بود که ما در نمایشگاه دوم سعی کردیم به بهانه سیاه مشق های «عماد الکتاب» که بیشتر آنها را هنگام حبس نوشته است و از حیث خوشنویسانه برای ما اهمیت زیادی دارند نمایشگاهی ترتیب دهیم که در آثار و همچنین مقالات ارایه شده اش سوال اصلی توانایی خوشنویسی در بیان مسائل انتقادی و اعتراضی باشد. این نمایشگاه را به اتفاق «ولی فتاح زاده» که مسوول انجمن خوشنویسان گرگان است شکل دادیم و دلیل همنشین شدن آثار ما دونفر هم این بود که ولی فتاح زاده به رغم اینکه مدرس رسمی انجمن خوشنویسان است و کار اصلیشان هم نستعلیق است و در خوشنویسی کلاسیک هم شاگردی کرده اند و هم سال هاست که به عنوان مدرس و استاد مطرح هستند و شاگردان زیادی هم دارند ولی کارهایشان را کاملا معطوف به نگاهی انتقادی شکل داده اند. این مطلب یکی از مهمترین وجوه این نمایشگاه دو نفره است که هم در آثار ولی فتاح زاده به رغم توجه به اصول خوشنویسی  انگیزه های انتقادی کاملا مشهود است و هم در آثار من که دیگر پروای اصول را ندارم.</p>
  <h2>آقای فتاح زاده ، می دانیم که اساسا ً خوشنویسی با مراقبه و ریاضت معنا پیدا می کند و عجین شدن خوشنویسی با مسایل روز کنتراست شدیدی ایجاد می کند. آیا این واهمه را نداشتید که این کنتراست شدید مخاطبان سنتی خوش نویسی را پس بزند؟</h2>
  <p>ولی فتاح زاده: من در ابتدای امر سوالم از خودم این بود که ولی فتاح زاده به عنوان کسی که در زندگی شاد می شود، غمگین می شود، متنفر می شود  یا عشق یا کینه می ورزد، درد دل و دردسر دارد و از این قبیل، اگر همه اینها را بخواهد در آثارش انعکاس بدهد آن موقع این آثار به چه شکل در خواهند آمد؟ آیا خوشنویسی توان حمل این همه را دارد؟ ما در تعالیم خوشنویسی شنیده ایم که یک خوشنویس نباید بیش از ۵ کیلو بار بردارد تا دستانش دچار لرزش نشوند و باید برای درست نوشتن آرامش داشته باشد در حالیکه می دانیم بیشترین انرژی ها در وضعیت های بحرانی مانند عشق یا کینه ورزیدن آزاد می شوند . مثلا یک خوشنویس در برابر حجمی از کینه می خواهد چکار کند؟ آیا می خواهد اینها را از زندگیش منها کند و دیواری در مقابلشان بسازد یا اینکه آنها را هم به عنوان واقعیت زندگی بپذیرد؛ اگر نپذیرد سر از چه فضایی در می آورد و اگر بپذیرد چطور اینها را می خواهد در تابلوهایش انعکاس دهد. آیا مخلش خواهند بود و یا کمکش خواهند کرد؟</p>
  <h2>نوعی اکسپرسیونیسم در خوشنویسی منظورتان است؟</h2>
  <p>فتاح زاده: بله ورود اکسپرسیون هم هست و البته خیلی چیزهای دیگر. اینجا دیگر خوشنویسی و عمل خوشنویسانه برای من تعریف جدیدی پیدا کرد؛ در عین حال که من دوره های طولانی ریاضت کشیدم برای اینکه به این هندسه مشخص از خوشنویسی برسم و با آن مدارک خوش، عالی، ممتاز و فوق ممتاز بگیرم و برای مدرک استادی اقدام کنم ولی بدون هیچ تعصبی به دنبال این هستم که آیا تعاریفی که در خوشنویسی وجود دارد برای دوره ما پاسخگو هست یا خیر؟ مثالی می زنم ، دانش آموزی با مادرش به من مراجعه کردند و مادر گفت این بچه خیلی بد خط است و در خواست کرد که او به کلاس خوشنویسی بیاید تا خوش خط شود. من به خط آن دانش آموز که نگاه کردم متوجه شدم که چیزهای دیگری در آن جریان دارد؛ من می توانم با نگاه کردن به آن خط متوجه شوم درون این کودک چه می گذرد و بعد از خودم پرسیدم اگر او را ثبت نام کنم و خوشنویسی با این مختصات را به او یاد بدهم آیا جهانی که در خط او هست دیگر غایب نخواهد شد؟ آیا نباید تعاریف جدیدی از خوشنویسی بدهیم و نباید این درون برآمدگی ها در تعریف جدیدمان مستتر باشد؟ در تعریف کلاسیک ما شکل مشخصی به عنوان الگو وجود دارد که باید آنقدر تکرار شود که در آن خیلی چیزها از دست می رود. اما آن ویژگیها و احساسهای خاص در خط بدوی کسانی که آموزش ندیده اند حضور دارد. حالا من برای خودم این تعریف را پیشنهاد کردم که خوشنویسی یعنی اینکه بین یک اثر تجسمی - حال می خواهد یک نامه باشد یا یک یادداشت یا هر چیز دیگرـ و درون من یک رفت و آمد و ارتباط هایی وجود داشته باشد. </p>
  <h2>آیا روش شناسی خوشنویسی سنتی این را می پذیرد؟ یعنی این انعطاف پذیری و ظرفیت را دارد که این نوع نگاه ها و تعارف جدید را درون خودش جذب کند؟</h2>
  <p>ولی فتاح زاده: اگر آماری به قضیه نگاه کنیم طبعا خوشنویسان ما که این همه ریاضت کشیده اند تا به سطوحی از خوشنویسی برسند این نوع رفتار را در خوشنویسی نمی پذیرند چرا که با منافعشان درگیر است.</p>
  <h2>حتی با با توجه به اینکه خودتان هم این مراحل را طی کرده اید؟</h2>
  <p>ولی فتاح زاده: من دقیقا بخشی از تلاشهایم برای رسیدن به هندسه درست خوشنویسی به این دلیل بود که متهم نشوم به اینکه چون توانایی نداشته ام، آمده ام این تعریف جدید را ارایه می دهم تا وضعیت خودم را توجیه کنم؛ حالا می گویم من هم این مراحل را طی کرده ام، سالها کنار شما نشسته ام و می گویم خوشنویسی این نیست که فقط الگویی تکراری را ارایه کنید. عمل خوشنویسی چیز دیگری ست. اکنون من سعی کرده ام نشان دهم که از دل خوشنویسی سنتی هم می شود چنین امکاناتی را بیرون کشید.</p>
  <h2>پس خوشنویسی سنتی این ظرفیت را دارد که این فرا روی ها را در خودش ادغام کند؟</h2>
  <p>فتاح زاده: کاملا دارد. این را خیلی قبل تر عماد الکتاب نشان داده و همچنین کلهر. طبعا برای جستجوهای خودم نمی توانم بگویم که اینها مرا به این فکر انداخته اند. ابتدا من به این فکر افتادم و بعد دیدم در تاریخ خوشنویسی می توانم نظیرش را پیدا کنم. یعنی آنجا در آثار عمادالکتاب و یا کلهر است که برای اولین بار «من» و فردیت خوشنویس در اثرش نمود دارد و حضور پیدا می کند. گاهی قبل از آن هم این «من» حضور داشته اما خیلی شخصی ؛مثلا میر علی هروی وقتی می نویسد«جگر از بهر معیشت خون شد» کاملا مساله شخصی اش را بیان می کند اما وقتی به عماد الکتاب یا کلهر می رسیم دیگر این «من» فقط حدیث نفس شخصی نمیگوید وحتما در همه شان «من اجتماعی»شان حضور دارد . من خودم را به نوعی شاگرد آنها می دانم و در عین حال کسی هستم که طالب گفتگو با زمانه خودش هم هست تا زمان مواجهه با چنین پرسشی که آیا یک خوشنویس هم می تواند همچون هنرمندان دیگر عرصه ها در مقابل مسایل روز حرفی برای گفتن داشته باشد و موضع گیری کند و یا دفاعیه ای را ارایه کند و یا اصلا تهاجمی داشته باشد من می گویم بله. خود خوشنویسی این امکان را در اختیار ما قرار می دهد منتها باید تلفیقی باشد از آنچه در عناصر سنتی وجود دارد و آنچه که در وجود همه هست.</p>
  <h2>آیا آمدن عناصری همچون پرسپکنیو، رنگ و …در تابلو ها ، کار ها را از چهارچوب ژانر(خوشنویسی کلاسیک) خارج نمی کند؟</h2>
  <p>فتاح زاده: خیر. همه اینها تکنیک هستند که گاهی به کمک می آیند و گاهی هم نه. مثل ابزار دیگر. هارمونی، رنگ،ریتم، خلوت و جلوت و … همه اینها تکنیک هایی ست که می توانیم در این نگاه جدید از آنها استفاده کنیم و یا آنها را کنار بگذاریم؛ مقید نیستیم که حتما اصرار داشته باشیم تک تکشان در یک اثر حضور داشته باشند.</p>
  <h2>در بعضی از آثار این نمایشگاه حجم و بعد وارد شده است . آیا اینها می تواند ارتباطی باشد میان هنرهای جدید و خوشنویسی؟</h2>
  <p>محمد فدایی:  من لازم میدانم اینجا به نکته ای اشاره کنم، خوشنویسی از معدود هنرهایی در فرهنگ ما است که صاحب رساله ها و تاریخی مشخص است و در قرون مختلف تعاریف مختلف و ثبت شده ای داشته است. به همین دلیل وقتی که ما امروز در برابرش قرار می گیریم با پدیده ای سرو کار داریم که صاحب اصول و تاریخ ویژه ای است و بی عنایت به آن از خوشنویسی فهم درستی نخواهیم نداشت. شما تعبیر ژانر را برای خوشنویسی کلاسیک به کار بردید. باید اشاره کنم درست است که ما تعاریف مختلفی برای خوشنویسی داشته ایم اما هیچوقت این تعاریف جزمی نبوده اند و میتوان گونه های مختلفی تصور کرد. از قرن چهارم تا قرن یازدهم یعنی پس از مرگ «میرعماد» می بینیم که اصول و ارزش های زیبایی شناسی برآمده از خوشنویسی  به صورت تدریجی تغییر می کنند و این نکته خیلی مهمی ست که اگر چه  خوشنویسی دارای سنتی با منطقه ای محدود است اما این سنت و تعاریف هرگز جزمی نبوده اند و سنت خوشنویسی ما به استثنای دوره اخیر همواره پویا بوده است. اینکه شما می پرسید با تجربه های جدیدی آیا ما از این ژانر خارج می شویم یا نه؟ باید بگویم البته ممکن است از آن سنتی که به آن اشاره کردم فاصله بگیریم ولی نکته ظریف اینجاست که در طول دوران تاریخی و زمانی بیش از ده قرن که خوشنویسی شکل گرفته ما می بینیم رویکرد های مختلف و متفاوتی نسبت به خط وجود داشته و ما در کنار کتابت و قالب های نزدیک به آن مثل چلیپا و اصول و ارزشهای آنها کارهایی که روی سفال انجام می شده، انواع کتیبه نویسی های خارج از اصول و یا خوشنویسی هایی که در قرون دو و سه روی پارچه انجام میشده و بسیاری از این قبیل را مشاهده می کنیم. نکته اینجاست که همان زمان هم این آثار خارج از اصول چندان مطمح نظر خود خوشنویسان سنتی نبوده و به این آثار در همان زمان هم التفاتی نداشته اند و نمونه بسیار مهمش آثار «ملک محمد قزوینی» است که بسیار خلاقانه و کاملا ابداعی هستند یعنی با حرکت های نوک قلم هم هندسه حروفش فرق دارد و هم تلفیق خاصی بین آنچه که امروز گرافیک و حس بخشی به خط نامیده می شود ارایه میکند، البته قداست زدایی هایی هم از خط می کند که در مقاله هایی که در کاتالوگ این نمایشگاه آمده به آن اشاره هایی کرده ام. مقصودم این است که در کنار خوشنویسی بر مبنای اصول از همان ابتدا شاخه های دیگر و تجربه های خلاقانه فراوانی وجود داشته است اما چون خوشنویسی را بر مبنای اصول تعریف کرده اند چندان به آنها التفاتی نشده است. همچنین خوشنویسی بر مبنای اصول هم علی رغم محدودیتهایش در دل خود پویایی داشته است، هرچند در دوره هایی به بن بست هایی هم برخورده کما اینکه وقتی درباره انحطاط خوشنویسی صحبت می کنند منظورشان این است که اصول و خط برآمده از آن در دوره اخیر زایش نداشته و این معطوف به بحث هایی ست که در دو و یا سه دهه اخیر مطرح است. خیلی ها می گویند ریشه چیزی که نقاشیخط می نامندش در همان رفتارهای با خط در کتیبه ها، سفال و یا پارچه و نظایر آن است ولی یک نکته را در نظر نمی گیرند و آن اینکه اساسا چه خوشمان بیاید و چه نیاید امروز بین هنرهای سنتی و مدرن تفکیک قائل شدهاند، و تجربه هایی که در دنیای مدرن شکل گرفته حتا اگر از صورت ظاهری اشکال هنرهای سنتی هم استفاده کند تفاوت جدی با آنها دارند. تصور این بود که با اتفاقاتی که در دهه های سی و چهل و با رونق هنر مدرن اینجا افتاد ذهنیتی مدرن شکل بگیرد و نگاه تازه و معاصری در آن زمان به خط بوجود آید. نه اینکه همان رفتارهای اصول مدارانه با ابزارهای مدرن اتفاق بیفتد! مثلا قبلا خوشنویسان و کتیبه نگاران با قلم و گچ و آهک و تیشه کار می کردند  حالا با لیزر و آلومینیوم و فایبرگلاس و استیکر! ابزار خوشنویسی را مدرن نمی کند به همان نسبت که تغییر اندازه خوشنویسی را مدرن نمی کند. یعنی این که اگر از کتابت آمده ایم با قلم های 1۰-15 سانتیمتری خط می نویسیم و فکر می کنیم کار مدرن یا معاصر ارایه کرده ایم خیال باطلی است.  سوال جدی اینجاست که آیا اساسا خوشنویسی می تواند مدرن شود؟ اینکه از حجم در بعضی از آثار من پرسیدید خواستم اشاره کنم که تغییر ابزار و مواد اصلا برای من اهمیت اولیه ندارد چون به راحتی می توان با ابزار جدید مرتجع بود مانند بنیادگراهایی مثل داعش! آنچه در کار من نمود دارد به آن فهمی از خطاطی برمی گردد که اصول را جزمی نمی فهمد. ما در حقیقت در این نمایشگاه ها معطوف به تاریخ خوشنویسی و تجربه های تازه ای که به وجود آمده و تنها یک شاخه اش چیزی به نام نقاشیخط است که تاریخ و شناسنامه و افرادی معدود و مشخص دارد و من هم گرایشی به آن ندارم، بحث های انتقادی خودمان را مطرح میکنیم. بنابراین قرن ها پیش از ما خط به شکل برجسته و سه بعدی با عالیترین کیفیت و معاصرترین شیوه ها در زمان خود به کار گرفته شده بود و ما حتی کارهای سه بعدی از پیلارام و رضا مافی و تناولی دیده ایم با انواع مواد، پس استفاده از حجم و بعد کار تازه ای نیست، اما این که آیا بیان تازهای این آثار یافته اند و توانسته اند مسایل زندگی معاصر را بازنمایی کنند مطلب دیگری است. من به نفع مسائل ذهنی ام از ابزارهای جدید و صنعتی هم استفاده می کنم تا آشکارا نشان دهم با آن تصور رمانتیکی که از هنر و خوشنویسی وجود دارد و تصور می شود حتما باید کار با دست و قلم انجام شود اختلاف نظر اساسی دارم.</p>
  <h2>آقای فتاح زاده آثاری که از شما در این نمایشگاه روی دیوار رفته اند به قصد همین نمایشگاه اجرا شده اند یا شما دست به انتخاب زدید؟</h2>
  <p>فتاح زاده: انتخاب کرده ام و البته بخشی را هم بازسازی کرده ام تا به این نمایشگاه برسند اما در آخر این را هم اضافه بکنم که من به شخصه دغدغه ام این بوده که تقابل میان سنت و مدرنیسم را کنار بگذاریم ؛ به نظرم صرف مدرن کردن ما را به جایی نمی رساند و البته فکر کردن به این تقابل هم ما را به جایی نمی رساند. خصلت های نوشونده در سنت و امکانات تفسیرپذیر آن می تواند ما را به ضمیر ناخوداگاه جمعی در جایی که زندگی می کنیم برساند. در واقع باید ما را ربط بدهد به آنچه که داریم در آن زندگی می کنیم؛ چه جغرافیای درونی و چه جغرافیای بیرونی و مسایل معرفتی و فقدان ها در عرصه های اجتماعی بتوانیم گفت و بازگفت داشته باشیم و این که آن مصالحی که از سنت به ما رسیده تا چه اندازه می تواند این امکان را در اختیار ما بگذارد. من فکر کردم دغدغه مدرن شدن را کنار بگذارم و کاری با این تقابل نداشته باشم اگر اساساً چنین تقابلی وجود داشته باشد. دغدغه من این است:من در چه محیطی زندگی می کنم. چه مشکلاتی دارم، مصایبم چیست و چه ابزاری در اختیار دارم برای بیان و بازگویی آنچه می گذرد. این ها را ترجیح می دهم به سمبولیست بودن و سوررئالیست بودن و همه اینها . اساسا سبک از دل تماس هنرمند با معرفت دوران خودش به دست می آید و من تصور می کنم طی تاریخ مدرنیزاسیون ایران در جامعه هنری سه وجه فردیت هنرمند، محیط هنرمند و جوهره هنر تنها در دو رویداد هنری در کنار هم جمع شده اند تا سبک بسازند. یکی در نمایشگاه مارکو گریگوریان و دیگری در مکتب سقاخانه. ما غیر از این دو متاسفانه در هنر ایرانی توجه به این وجوه را غایب می بینیم و به همین علت هم هست که نظریه ای از دل آنها بیرون نمی آید. البته این را هم بگویم در سینمای ما نیز فرهادی و یا بنی اعتماد تا حدودی به این وجوه نزدیک شده اند و سینمایشان برای ما آشناست و محصولی از دم و بازدم خودشان است. اینکه ما با غرب در موقعیت گفتگو قرار بگیریم و نه صرفا ً مصرف کننده نظریات آنها باشیم.</p>
      </div>
      <div id="assay-footer-holder">
        <div id="assay-footer-content-holder">
          <h1>محمد فدایی</h1>
        </div>
        <div id="assay-footer-navigation-holder">
          <div id="btn-right-holder"><a href="gomshode.html" title="back"><img src="../images/btnright.png" width="6" height="12"></a></div>
          <div id="btn-menu-holder"><a href="index.html" title="menu"><img src="../images/menu.png" width="16" height="12"></a></div>
          <div id="btn-left-holder"><a href="azavaanjoman.html" title="next"><img src="../images/btnleft.png" width="6" height="12"></a></div>
          <div class="fixer"></div>
        </div>
        <div class="fixer"></div>
      </div>
    </div>
  </div>
</div>
<div id="footer-holder">
 
</div>
</body>
</html>
