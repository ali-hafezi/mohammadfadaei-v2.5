<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>نقاشی های محمد علی بنی اسدی محمد فدایی</title>
<meta name="keywords" content="mohammad fadaei,محمد فدایی , graphic group, فدایی,mohammad,mohamad,fadaei,محمد,fadaee">
<meta name="description" content="آخرین آثار نقاشی محمد علی بنی اسدی در گالری هما( 15تا 26 آذر) به نمایش درآمده است. در نگاه اول تفاوتی مهم و بلکه شاید یک جهش بین این مجموعه و سایر آثار گذشته او به نظر می رسد. ">
<link href="../styles/reset.css" rel="stylesheet" type="text/css">
<link href="../styles/style.css" rel="stylesheet" type="text/css">
<link href="../styles/page-style.css" rel="stylesheet" type="text/css">
</head>

<body>
<div id="main-holder">
  <div id="header-holder">
    <div id="logo-holder"> <a href="../home.html"><img src="../images/logo.png" alt="AAohamad Fadaei" title="AAohamad Fadaei"></a> </div>
    <ul>
       <li><a href="../Calligrapher-at-Works/Calligrapher-at-Works(1)-Ultimate-Situationl.html">Calligrapher-at-Works</a></li><li><a href="../artwork/index.html"
>Gallery</a></li>
      <li><a href="../Design/graphic-design.html">Design</a></li>
      <li><a href="../Me-Contact.php">Contact-Me</a></li><li><a href="../biography.html">Biography</a></li>
      <li><a href="index.html" style="color:#fff;">Word</a></li>
      <div class="fixer"></div>
    </ul>
  </div>
  <div id="content-holder">
    <div id="assay-holder">
      <div id="assay-head-holder">
        <h1>گم شدۀ بهشت</h1>
      </div>
      <div id="assay-content-holder">
      <h2>درباره نمایشگاه نقاشی محمد علی بنی اسدی</h2>
     <p>آخرین آثار نقاشی محمد علی بنی اسدی در گالری هما( 15تا 26 آذر) به نمایش درآمده است. در نگاه اول تفاوتی مهم و بلکه شاید یک جهش بین  این مجموعه و سایر آثار گذشته او به نظر می رسد. شاید با تحلیلی از سر مبانی متداول هنرهای تجسمی   بتوان تازگی هایی را که در این اتفاقات بصری نسبت به تجربه های پیشین او رخ داده با تجزیۀ رویۀ ظاهری آثار جدید او در سطح ِ نوع فرمها، تکنیک رنگ و جنس بافتها نشان داد؛ چنانکه بوضوح در این آثارهم خلاص شدن ذهن و دست او را از بکارگیری کسل کننده  فرم حروف و اندام الفبای فارسی می توان دید و هم دیگر تحویل طراحانۀ دستخط (script ( به خط (line (- که در فضاسازی و آمیزش با فیگورهای انسانی و حیوانی بکار گرفته می شد و پیشتر شبیه کنتورهای پهن یا خطوط منحنی کند (تنبل) ، دراز و بی قواره، سطوح نرم و ارگانیک بزرگ فرمهای اصلی او را به جزییات هندسی ناسازگار خرد میکرد- نمود اصلی آثار او نیست و بلکه باید گفت با نزدیکتر شدن جنس خطوط الفبای او به فضای پرکنتراست و و فعال خوشنویسی شرق دور، فضای کلی آثار او پر تحرک تر و گیراتر شده است. این تغییرجنس خط ها با تغییری متناسب در رنگها پر صدا تر شده و انسجام بیشتری به کلیت آثار بخشیده است. بنی اسدی- شاید بخاطرعلاقه و مهارت زیاد درساخت بافتهای متنوع - اغلب رنگهایش را غلیظ و زبر بکار می بست اما در مجموعه اخیر در جای جای آثارش با شره های بدون کنترل رنگهای رقیق و استفاده از شیوه ای شبیه به  wet painting شاعرانگی و لطافت بیشتری به فضاهایش بخشیده... . در هر حال او از پس تجربه های زیاد و تلاش آگاهانه برای پالایش آثارش  در این مجموعه از این دست تغییرات در بکارگیری عناصر بصری فراوان سود جسته است. اما آن تفاوتی که در نگاه اول شاید  ازیک جهش و یا پختگی در آثار او خبر دارد، نمی تواند صرفن در این توجیهات بصری بازگو شود. به نظر می رسد این اتفاق از جنسی دیگر است. با اینکه ذهن او نیز مانند بسیاری از هم نسلانش درگیر مسایلی است که در دوره رشد و شکل گیری ایشان اصلی ترین درگیری ذهن استادان و هنرمندان آن زمان بوده، و از این رو یک پیوستگی و خط سیر مشخص مطالعه و تجربه به محوریت این مسایل می توان در آثار او(آنها) تا امروز تشخیص داد- مانند نگاه به همنشینی رنگهای متنوع و متعدد در نگارگری، تزاحم و تراکم فرمهای فرش ها و قالی ها، استفاده از خوشنویسی و بسیاری از این دست مسایل که در حرکت بازگشت به خویشتن (سنت ایرانی) بویژه در جریان سقاخانه تجلی یافت- اما اتفاقی که از وجود نشانه های آن در آثار او سخن رفت، از پس آزمون و خطا و محک آن دغدغه ها با جریانهای اصیل و فراگیر جهانی هنر ایجاد نشده است. آثار جدید او گویی نشانه ایست ازشکافتن پوسته ترس و خصلت محافظه کارانه ای که در درون او وجود داشت و همیشه تقید و احتیاطی تصویرسازانه را بر نقاشی های او مستولی می کرد. هر چند او هنوز کاملن از پشت ابهام خودخواسته بیرون نیامده و برای معاصرترشدن، نقد و گذشتن از سنت را شفاف برنگزیده و هراسان از بی ثباتی و ناامنی وضعیت اجتماعی و فرهنگی دوره خویش ترجیح میدهد حداکثرعالم مثالی و خیالی نقاشی هایش با  کدر و تیره شدن رنگها چهرۀ متفاوت (انتقادی؟) از گذشته بگیرد وبا لایه لایه کردن مداوم فضاهایش حرفهایش را تا مرز گنگی بازگو(خاموش؟) کند؛ اما او در کارهای اخیربا هویت و شخصیت واضح تر بخشیدن به فیگورهایش نسبت به قبل نشان میدهد نیروی درونی مردی که زمانی جسورانه با قلم مو کارتون می کشید و در جستجوی راز طنزهای تلخ و سیاه بود، آرام آرام پنهان کاری های معیشت ساز تصویرسازانه  و شادی موقت دنیای کودکانه را می درد و درون پرآشوب و حساس و ناراضی او را از پس صورتهای به ظاهر آرام و معصوم کودکانش/فرشتگانش آشکار می کند. به یقین با ادامه این روند در آثار او باید بر به ثمر رسیدن یکی از هنرمندان جدی ، قابل اعتنا، اصیل و متصل کننده ما با گذشته منقطع ازامروزمان چشم گشود.</p>
      </div>
      <div id="assay-footer-holder">
        <div id="assay-footer-content-holder"><h1>محمد فدائی </h1></div>
         <div id="assay-footer-navigation-holder">
          <div id="btn-right-holder"><a href="farahoshatah.html" title="back"><img src="../images/btnright.png" width="6" height="12"></a></div>
          <div id="btn-menu-holder"><a href="index.html" title="menu"><img src="../images/menu.png" width="16" height="12"></a></div>
          <div id="btn-left-holder"><a href="goftogo-ba.html" title="next"><img src="../images/btnleft.png" width="6" height="12"></a></div>
          <div class="fixer"></div>
        </div>
        <div class="fixer"></div>
      </div>
    </div>
  </div>
</div>
<div id="footer-holder">
 
</div>
</body>
</html>
