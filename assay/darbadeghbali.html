<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>دهمین دوسالانه پوستر تهران محمد فدائی</title>
<meta name="keywords" content="mohammad fadaei,محمد فدایی , تهران, فدایی,دوسالانه,mohamad,fadaei,محمد,fadaee">
<meta name="description" content="حقوق و استقلال انجمن ها و سیاست ها و اهداف مرکزی که بودجه تمام دوسالانه ها را تأمین می کند، اجاره بهای محل انجمن ها را می پردازد و تا امروز شورای سیاست گزاری تمام دو سالانه ها-حتی با مجری گری انجمن ها- موظف به تأمین خواسته های آن مرکز و هماهنگی و همکاری با اهداف آن مجموعه بوده اند، می تواند به فهم دقیق تر این ماجراها یاری کند.">
<link href="../styles/reset.css" rel="stylesheet" type="text/css">
<link href="../styles/style.css" rel="stylesheet" type="text/css">
<link href="../styles/page-style.css" rel="stylesheet" type="text/css">
</head>

<body>
<div id="main-holder">
  <div id="header-holder">
    <div id="logo-holder"> <a href="../home.html"><img src="../images/logo.png" alt="AAohamad Fadaei" title="AAohamad Fadaei"></a> </div>
    <ul>
       <li><a href="../Calligrapher-at-Works/Calligrapher-at-Works(1)-Ultimate-Situationl.html">Calligrapher-at-Works</a></li><li><a href="../artwork/index.html"
>Gallery</a></li>
      <li><a href="../Design/graphic-design.html">Design</a></li>
      <li><a href="../Me-Contact.php">Contact-Me</a></li><li><a href="../biography.html">Biography</a></li>
      <li><a href="index.html" style="color:#fff;">Word</a></li>
      <div class="fixer"></div>
    </ul>
  </div>
  <div id="content-holder">
    <div id="assay-holder">
      <div id="assay-head-holder">
        <h1>در بد اقبالی و آزمون دهمین دوسالانه پوستر تهران</h1>
      </div>
      <div id="assay-content-holder">
<p>نوشته انتقادی حاضر یادداشتی است که در تابستان گذشته برای  آخرین شماره &quot;جهت اطلاع&quot;  تحریر  شد اما درآخرین لحظات گویا به علت کمبود جا در آن جریده منتشر نشد! و به ناچار  همان زمان در چند سایت ارائه شد. مولف که در کوران اتفاقات آن ایام مذاکراتی نیز  با دو طرف ماجرای دوسالانه دهم داشته است بطور تلویحی اشاره دارد که علت آنچه رخ  داد تنها آن چیزی که دربیاینه­ها و مصاحبه­های رسمی آمده است نیست و چنانکه از  فحوای استعفانامه­ها و جهت­گیر­ی­های قبل و بعد از ماجرای طرفین برمی آید،  استاندارد نبودن شرایط برگزاری دوسالانه و یا دور نگه داشتن یک رخداد ملی- بین­المللی  هنری از دعواهای جریان­های سیاسی و... بهانه­هایی است تا صراحت کمتری برای بیان  اصل ماجرا پرداخت شود. انتخاب &quot;ریاست دوسالانه دهم&quot; فرصتی شد برای سرباز  کردن دوبارۀ دمل چرکینی که تا مرز سخیف دعوای حیدری- نعمتی رشد کرده است و در طول  تمام این سال­ها هربار تصویری ناخوشایند و اتفاقی زشت را پیش چشم جامعه گرافیک  ایران گشوده­است. یارجمع کردن، گل­آلود کردن فضای رسانه­ای و سواستفاده های مختلف  برای آنکه طرف مقابل را به هر قیمتی زمین زد و ناموفق جلوه داد و یا بکارگیری  ادبیاتی نامستند و بسیارتک­روانه برای احقاق حق خود تنها گواه آن است که منافع  شخصی و گروهی بر منافع صنفی و ملی ارجحیت دارد و زایل شدن مقبولیت و مشروعیت  جایگاه فردی و نهادی، نتیجه محتوم چنین رویکردی است... بعد از پایان یافتن این  دوسالانه پر حرف و حدیث و برگزاری انتخابات هیات مدیره انجمن و تمایل به ایجاد  تحول در رویکرد هیات مدیره جدید و استقبال اعضا هنگام رای گیری از این ایده و  انتشار رضایت­مندی عمومی نسبت به کیفیت آثار خارجی دوسالانه، دیده شدن جوان­های  کمتر شناخته شده ایرانی بخاطر احتراز نام­های آشنا از ارسال اثرو شکل­گیری جریان­های  رسانه­ای منتقد و متعدد نوپای هنری و... نشانه های زیادی برای دریافتن نتیجه این  آزمون و عبرت ازآن دارد. </p><h1>در بد اقبالی و آزمون دهمین دوسالانه پوستر تهران </h1><p>تهران در تابستان اخیر ملتهب تر از هر شهر دیگری بود و گویا دهمین دوسالانه جهانی پوستر تهران پیرو آن نسبت به دوره های گذشته وضعی متفاوت یافته است. این تفاوت در بردارنده چنان شک و شِکوه ایست که حتی دیدن معادل &quot;جهانی&quot; به جای &quot;بین المللی&quot; - برای اصطلاح اینترنشنال که در دوره های گذشته نیز متداول بوده است-  در پوستر این دوره خار در چشم می شود، چرا که جهانی (یونیورسال) بودن و شدن فرآیند فراگیر و متشخصی است که در ترکیب های محترم تر، اساسی تر و مهم تری اغلب بکار میرود، همانند : اعلامیه جهانی حقوق بشر. جان کلام آن که بخاطر رخ دادهای نزدیک، امروز ذهن ها چنان حساس شده اند که ممکن است دیگر از موارد جزیی و- شاید- بی اهمیت در گذشته به راحتی نگذرند و از این رو نسبت به رخدادها، گفتارها و رفتارهای افراد و نهادهای مختلف واکنش هایی متفاوت و غیر قابل انتظار نشان دهند. از این رو به تناسب افزایش حساسیت ها نکته ها و مسایل متعددی طرح می شود و اولویت می یابد که پیشتر یا شکل نگرفته بود و یا التفات همگانی به آنها صورت نپذیرفته بود. آنچه بر سر دوسالانه پیش روی پوستر تهران رفته و می رود نیز از این دست است. </p><p>الف- در حقیقت اختلاف نظر با سیاست های جدید معاونت فرهنگی وزارت ارشاد و دفتر هنرهای تجسمی مبنی بر واگذار نکردن برگزاری دوسالانه ها به انجمن ها مدتی است سبب ظاهر شدن پاره ای مشکلات دامنه دار شده است؛ مشکلاتی که گریبان دوسالانه های نقاشی و تصویرسازی را گرفت و اینک به گرافیک رسیده است. نقد و بررسی کارشناسانه وضع و حدود حقوق و استقلال انجمن ها و سیاست ها و اهداف مرکزی که بودجه تمام دوسالانه ها را تأمین می کند، اجاره بهای محل انجمن ها را می پردازد و تا امروز شورای سیاست گزاری تمام دو سالانه ها-حتی با مجری گری انجمن ها- موظف به تأمین خواسته های آن مرکز و هماهنگی و همکاری با  اهداف آن مجموعه بوده اند، می تواند به فهم دقیق تر این ماجراها یاری کند. آنچه در این زمینه قابل ذکر است تنها تذکر این نکته است که همچنان که از اعضا –وفعالان هنری- انتظار می رود علی رغم هر انتقاد و اختلاف سلیقه – درون صنفی و انجمنی-  حفظ شخصیت حقوقی و استقلال انجمن را در اولویت قرار دهند و به عنوان شهروندان صاحب حق دربرابر سیاست های تمامیت خواهانه پشت نهاد صنفی خود را خالی نکنند و آن مجموعه را در احقاق حقوق خویش یاری کنند، ازمدیران و مسئولان انجمن ها هم انتظار می رود درتعامل و رابطه خود با مراکز ذی ربط درایت به خرج  داده و به جای فرصت سازی برای اعضا، فرصت سوزی نکرده و با بهانه جویی و سهم خواهی کیان و موقعیت انجمن ها را متزلزل نکرده و بین شخصیت و تمایلات حقیقی و حقوقی خویش تمایز قایل شوند. در هر حال شرایط عمومی کشور ما و جایگاه نهادهای مدنی و صنفی و پشتیبانی حقوقی از آنها به چشم اهل بصیرت روشن است و هنر مدیریت در این شرایط از هنرهای تجسمی البته بسیار دشوارتر!</p><p>ب- احترام به افکار عمومی و پذیرش حق دانستن برای آنها، شفافیت، آزادی و صداقت در عرضه اطلاعات، پذیرفتن حق سلیقه های مختلف وعدم حذف و همکاری با افراد و گروه های منتقد وموافق در یک کار جمعی خواسته همه کسانی است که متمدنانه جامعه خود را عقلگرا و اخلاق مدار می خواهند. متأسفانه در آنچه از پس بروز انصراف و اختلاف انجمن با برگزارکنندگان دوسالانه روی داد کمتر نشانه ای از پایبندی به موارد فوق و عبرت آموزی از وقایع عظیم اخیر دیده شد.  گویی جامعه وسیع طراحان گرافیک ایران و اعضای انجمن صنفی طراحان گرافیک صاحب کمترین قدرت تحلیل و تشخیصی نیستند و نباید اطلاعات صحیح و مستند را از اتفاقات رخ داده در اختیارشان گذاشت تا از چند و چون امر مطلع شوند و تصمیم درست را خود اتخاذ کنند و کافیست معدودی تشخیص مصلحت کرده  با بسنده کردن به جملات کلی و به کمک تبلیغات تکلیف دیگران را مشخص کنند: جمعی در پس ادبیات شیک و دیپلمات مآبانه از&quot;عدم رعایت استانداردهای حرفه ای و موازین و شأن افراد&quot; و &quot;حذف شخصیت حقوقی انجمن و نمایندگان آن&quot; سخن به میان می آورند بدون آنکه به میزان اقناع کننده ای جزییات لازم را ارایه دهند. چرا نباید پاسخ شفاف دریافت که این چه استانداردهایی است که علی رغم دخالتهای واضح و تعیین سیاست های اصلی توسط مراکز بودجه بخش در دوسالانه های پیشین حاضر بوده و تا آخرین جلسات مقدماتی این دوسالانه هم مخدوش نبوده اما بعد از اعلام ریاست دوسالانه رعایت نشده و منجر به استعفا و انصراف شده؟ از طرف دیگر جملات رسمی و مصوبه های دولتی تحویل داده می شود که &quot; طبق آیین نامه مصوب باید دوسالانه ها با همکاری انجمن ها برگزار شوند&quot; و متأسفانه توضیح داده نمی شود پس اصرار بر حذف نام انجمن که می تواند تأیید ایکوگرادا  را هم همراه داشته باشد از چه روست و اگر سیاست جدید اعلام شدۀ با هدف مشارکت افراد و گروه های بیشتر صورت گرفته روش حذف شخصیت حقوقی انجمن گرافیک که تنها متولی رسمی این صنف و نماینده ای صاحب اعتبار میان اعضای آن است چه معنی دارد؟ و یا در نهایت تعجب بی پروا بیان می شود &quot;استعفای اعضای شورای سیاست گزاری اتفاق خاصی نیست !&quot; و کمترین ملاحظه ای در نظر گرفته نمی شود که اعضای مستعفی نمایندگان انجمنی هستند که اعضای آن بخش مهمی از مخاطبان دوسالانه را تشکیل می دهند و قطعن باید علت پیشامد این استعفا ها برایشان تبیین شود تا موجه یا ناموجه بودن آن را - که ازقضا انفاق خاص و مهمی است- خود دریابند. بوضوح طرفین هرگز پروای مخاطب را ندارند و عملن او را به هیچ گرفته اند وتنها آنجا که برای تثبیت جایگاه خویش نیاز به پشتیبانی اعضا و افکار عمومی دارند حداقلی از مسایل را بازگو کرده اند که از دل آنها هیچ پاسخ روشنی دستگیر نمی شود و هیچ اعتمادی فراهم. هر یک هم به خود حق می دهند از طرف اعضا و مردم و منافع و مصالح آنها سخن بگویند، آخر&quot; ما اهل قریه ایم کلوخ و حجر نه ایم&quot; .به نمونه زیر دقت فرمایید تا عمق فاجعه را دریابید:</p><p>&quot;[رییس دوسالانه دهم] با اشاره به رای گیری برای دبیر و رییس این دوسالانه یادآور شد که اسامی پیشنهادی از سوی انجمن گرافیک در رای گیری رای نیاوردند و از این رو آنها ناراحت شدند.&quot; (ایرنا 19/5/1388)</p><p>&quot; همچنین با طرح نتایج جلسات شورا در  سال ۱۳۸۶... ، آقای فرشید مثقالی به عنوان رئیس ...از جانب انجمن پیشنهاد گردید . کمی بعد تر انتصاب[رییس دوسالانه دهم] نیز در رسانه ها اعلام شد .انجمن در نامه شماره ۳۲۳۹/۸۸ مورخ ۱۹/۲/۸۸ اعتراض خود را نسبت به عدم رای گیری و هرگونه انتخاب در جلسات شورا صراحتاً اعلام و از مدیر کل تقاضای اصلاح خبر یاد شده را نمود.&quot; (دبیر و سخنگوی انجمن طراحان گرافیک 22/5/1388)</p><p>بیش از ده روز از انتشار بیانات فوق می گذرد و هیچ یک از طرفین کمترین سندی را برای اثبات گفته خویش مبنی بر وقوع یا عدم وقوع رأی گیری نشان نداده اند! چرا؟ جامعه گرافیک ایران نامحرم است؟ یا در جلسات رأی گیری مسایلی میگذرد که اسرار مگوست؟! حضرات این روزها در کشور نبوده اند؟! کسی که کمترین اعتقادی به تثبیت نهادهای مدنی با روش های دمکراتیک و روشنی اذهان و افکار عمومی داشته باشد چنین روشی بر می گزیند؟ اعتماد مخاطبین اینگونه فراهم می شود؟ روش احترام گذاشتن به اعضای انجمن و جامعه طراحان ایران اینگونه است؟  جایز است هر کسی بنا به اعتبار هنری و رسمی اش هر چه خواست بگوید و نیازی به استدلال و استناد هم نبیند؟ چرا به صورت شفاف گفته نمی شود پیش از این ساز و کار انتخاب رییس و دبیر چگونه بوده  است و آیا هرگز رأی گیری با مشارکت اعضایی خارج از انجمن صورت پذیرفته است تا اختلاف سلیقه ای جدی رخ دهد و بازی برهم خورد؟ چرا نحوه رأی گیری و نام اعضای شرکت کننده در این فقره به نحو دقیق بیان نمی شود و صورت جلسات مربوطه ارایه نمی گردد؟ اعضا و طراحان گرافیک حق دارند بدانند اساسن ماهیت این پدیده شگفت انگیزی که نامش را گذاشته اند رأی گیری چیست که یکی میگوید انجام شده و دیگری میگوید نشده؟ و آیا سنت این دوسالانه هاست که جمع رأی دهنده منحصرن از یک گروه متفق هم رأی باشد و دیکتاتوری اکثریت در ظاهر دمکراتیک شکل گیرد ویا براستی تکثرنمایندگان از پایگاه های مختلف رعایت شده ؟! در این دعوا بار دیگر مدیریت انجمن به صراحت &quot;انحصارگرا&quot; خوانده شده است، متأسفانه سالهاست این سخن رواج عام یافته چنانکه هم در مکتوبات نشریه داخلی انجمن (جهت اطلاع) درج شده و هم از بانیان و اعضای سابق و لاحق انجمن بارها شنیده شده و هم گروه های مخالف و خارج از انجمن این برچسب را مستعمل کرده اند. چرا مدیریت محترم به صورت شفاف پاسخی به این مکتوبات و عرایض نمی دهد؟ چرا توجه نمی کنند آنچه به زیر سوال رفته حیثیت انجمن است نه شخص حضرات که اخلاقن ترجیح دهند از حق خویش بگذرند و سکوت کنند. عدم پاسخ گویی شفاف به این مکتوبات و بیانات را بر چه چیز باید حمل کرد؟ اکثریت اعضا سود مستقیمی از حضور در انجمن نمی یابند و اعتقاد به شرکت در یک نهاد مدنی و فعالیت صنفی عامل جمع شدن آنها در این خانه است و متوقع هستند و متولیان امر را موظف می دانند دلیرانه از شخصیت و کیان خانه آنها دفاع کنند. این سخن پایان ندارد...</p><p>- سخن آخر آنکه دوسالانه پوستر تهران آزمون بزرگی است. به نظر می رسد عموم طراحان گرافیک و به اصطلاح مردم درباره آن بنا به آرمان ها و بایسته های خویش می اندیشند وتصمیم خواهند گرفت و قطعن بازنده این آزمون نخواهند بود. اما آنچه این دوسالانه را متفاوت از گذشته کرده، شرایطی را رقم زده است که ناگزیر طرفین درگیر اختلاف در یک شرایط تاریخی خاص قرار بگیرند. فرصتی که با درایت طرفین می تواند (می توانست؟) به خاطر شرایط خاص زمانی گامی بلند و بسیار مثبت را رقم زند. انجمن در دوسالانه ای که بیشتراعضا  بخاطر شرایط پیش آمده فارغ از جهت گیری صنفی درباره آن تصمیم خواهند گرفت، می توانست  (می تواند؟ ) منافع صنفی اعضا را تنها مد نظر قرار دهد، نهاد انجمن را از بحران های اجتماعی دور نگه دارد و خود را از یک تهمت تاریخی برهاند و نشان دهد از چه سعه صدری برخوردار است و یا برای حفظ احترام اعضایش مسئولانه سوال و شبهات را پاسخ گوید و با مدیریت مناسب دعوا را سرلحاف ملا نکشاند واز سر باز شدن دمل های چرکین گذشته ممانعت کند. طرف دیگر هم می توانست  (می تواند؟ ) نشان دهد چگونه بعد از عمری کار بخاطر مردم و فرهنگ آنها  برای &quot;حفظ آبروی ایران&quot;  اولن باید حرمت آرمان ایرانی را پاسداشت و بخاطرهمان مردم نمایندگان بخشی ازجامعه هنری آنها را محترم تر داشت و حفظ  و تقویت نهاد نحیف مدنی انجمن طراحان را مد نظر داشت و تنویر افکار عمومی را در اولویت قرار داد، با ادبیاتی با آنان/رسانه ها گفتگو کرد که احساس رویارویی و تقابل نشود و ضمن بیان دیدگاه متفاوت شخصی، خود را همدلانه در کنارجامعه غمگین هنری قرار داد. امیدواریم عقلگرایی و اخلاق مداری براستی مبنای رفتارهای جمعی ما قرار گیرد و هنگام باز خوانی تاریخ دوسالانه دهم پوستر تهران هیچ فرد و نهادی متعلق به جامعه طراحان گرافیک ایران سرشکسته نباشد.</p>
      </div>
      <div id="assay-footer-holder">
        <div id="assay-footer-content-holder">
          <h1>محمد فدایی </h1>
        </div>
        <div id="assay-footer-navigation-holder">
          <div id="btn-right-holder"><a href="azavaanjoman.html" title="back"><img src="../images/btnright.png" width="6" height="12"></a></div>
          <div id="btn-menu-holder"><a href="index.html" title="menu"><img src="../images/menu.png" width="16" height="12"></a></div>
          <div id="btn-left-holder"><a href="dargoftehgo.html" title="next"><img src="../images/btnleft.png" width="6" height="12"></a></div>
          <div class="fixer"></div>
        </div>
        <div class="fixer"></div>
      </div>
    </div>
  </div>
</div>
<div id="footer-holder">
 
</div>
</body>
</html>
