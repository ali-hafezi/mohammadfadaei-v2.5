<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>گرافیک سوئیس در ایران محمد فدایی</title>
<meta name="keywords" content="mohammad fadaei,محمد فدایی , سوئیس, فدایی,گرافیک,mohamad,fadaei,محمد,fadaee">
<meta name="description" content="چند سالی­ است با دعوت از طراحان سوئیسی، برپایی نمایشگا­ه­ها و کارگاه­های متعدد، چاپ آثارآنان، نگارش مطالب وبرگزاری گفتگو و نشست­های ویژه و پی‌در‌پی، برای معرفی گرافیک سوئیس در ایران قدم­های بلندی برداشته شده است. ">
<link href="../styles/reset.css" rel="stylesheet" type="text/css">
<link href="../styles/style.css" rel="stylesheet" type="text/css">
<link href="../styles/page-style.css" rel="stylesheet" type="text/css">
</head>

<body>
<div id="main-holder">
  <div id="header-holder">
    <div id="logo-holder"> <a href="../home.html"><img src="../images/logo.png" alt="AAohamad Fadaei" title="AAohamad Fadaei"></a> </div>
    <ul>
       <li><a href="../Calligrapher-at-Works/Calligrapher-at-Works(1)-Ultimate-Situationl.html">Calligrapher-at-Works</a></li><li><a href="../artwork/index.html"
>Gallery</a></li>
      <li><a href="../Design/graphic-design.html">Design</a></li>
      <li><a href="../Me-Contact.php">Contact-Me</a></li><li><a href="../biography.html">Biography</a></li>
      <li><a href="index.html" style="color:#fff;">Word</a></li>
      <div class="fixer"></div>
    </ul>
  </div>
  <div id="content-holder">
    <div id="assay-holder">
      <div id="assay-head-holder">
        <h1>اینجا سوئیس است، صدای ما را از طهرون میشنوید!</h1>
      </div>
      <div id="assay-content-holder">
        <p>ارتباط و تعامل با فرهنگ­ اقوام مختلف و بهره‌‌‌جستن از  دستاوردهای هنری/ بصری آنها در دوره­های گوناگون تاریخی، یکی از مهمترین شاخصه­های  فرهنگ و هنر ایران زمین است. این پیشینه­ی تاریخی در حوزه­ی فرهنگ و هنر، ما را در  حسن استقبال و پذیرفتن میراث و فرآورده­های دیگران، گشاده­رویانی سخاوتمند نموده  است. پیدایش و پاگرفتن گرافیک نیز( به معنای جدید آن) حاصل موج وشوق تجددگرایی و  سفر و تحصیل بعضی متقدمان این رشته در فرنگستان بود. منابع درسی و روش تدریس انواع آن‌چه &quot;هنرهای زیبا&quot; نامیده شد  و همچنین آموزه­های نسل­های بعدی طراحان گرافیک  ایران، گواهان صادقی بر وام­داری از فرهنگ غربی و مفاهیم هنری بالیده در آنجا  هستند. مدت­هاست که بررسی وضعیت و موقعیت تاریخی ما در این ارتباط ناگزیر و تصوری  که از مفاهیم و مواد فرهنگ غربی برگرفتیم و تطوری که به­واسطه­ی آن پذیرفتیم، ذهن اندیشمندان  ایرانی را در حوزه‌های مختلف مشغول کرده است. به­راستی دست‌کم در گزینش‌های  اختیاری و آگاهانه، چرا و به دلیل کدام نیاز و به­واسطه­ی کدام شناخت و از چه  طریقی، چیزی را از دیگران برمی­گیریم و چگونه و با چه اندیشه و راه­کاری در فرهنگ  بومی خویش به­کارش می­بندیم؟</p><p>چند سالی­ است با دعوت از طراحان سوئیسی، برپایی نمایشگا­ه­ها  و کارگاه­های متعدد، چاپ آثارآنان، نگارش مطالب وبرگزاری گفتگو و نشست­های ویژه و  پی‌در‌پی، برای معرفی گرافیک سوئیس در ایران قدم­های بلندی برداشته شده است. چه  چیزی در گرافیک و کار طراحان سوئیس مورد نیازوضع امروز ما تشخیص داده شده است که  برای دست­یابی و آشنایی بیشتر با آن، این­گونه با اشتیاق هزینه می­پردازیم و در  میان سایر کشورهای غربی آن­ها را انتخاب می­کنیم؟ حال آن­که کشورهای مختلفی هستند که  ضمن داشتن گرافیک معاصر پویا و مشهور، به­خاطر شرایط ویژه فرهنگی – اقتصادی،  موقعیتی مشابه کشور ما در برابر غرب داشته و دارند- و از همین رو تجربه­ی دهه­ها  تلاش آنها در هضم استیلای فرهنگ جهانی و پاسخ‌های آنها به مسائلی که اغلب مشترکند  با ابتلائات امروز ما درس‌آموز است. چه چیزی در گرافیک سوئیس است که این­گونه ذهن­ها  و دهن­ها به سوی آن باز شده؟ این سوال، بسیار منطقی است که با وجود کشورهای امریکای  جنوبی و آسیای شرقی ویا جنوب اروپا مثل پرتقال و تجربه­ی درخشان هنرمندان شاخص  آنها و حتی بعضی کشورهای نزدیک­تر (درفرهنگ سنتی و دینی) که ضمن تجربه­ی حال  پریشان و هویت مشوش ما، در طی کردن بحران­های پروژه تجددگرایی  (مدرنیته) از ما جلوتر بوده و موفق عمل کرده­اند،  چرا تمایل بیشتر به ارتباط و شناخت گرافیک سوئیس است که بی­طرفی معقولش در ایام  جنگ­جهانی، اجتماع آسوده­ای در آنجا رقم زده­است که هیچ شباهتی به تجربه­ی زیسته­ی  ما در دهه­های اخیر ندارد؟ مگر نه آنکه فرم­ها و قالب­های هنری/طراحی، واجد مفاهیم  سیاسی و اجتماعی­ و بیانگر رویکردها و ارزش­های زمانه­ی خود هستند؟</p><p>در نگاه اول شاید با توجه به امکانات حروف فارسی و فرهنگ  خوشنویسی ما، برخورداری از تجربه و خلاقیت طراحان سوئیسی در استفاده مؤثر و معاصر  از حروف - که با به­وجود آوردن &quot;سبک حروف­­نگاری(تایپوگرافی) جهانی&quot;  عالم­گیر شدند- می­تواند علت مناسبی برای این توجه ویژه قلمداد شود؛ البته با بررسی  ساختار متفاوت حروف لاتین و فارسی، میزان موفقیت و مطلوب بودن آثار گرته­برداری  شده­ی سال­های اخیر نسبت به آثار خوب طراحان ایرانی در دهه‌های گذشته و مقایسه  اصالت این آثار متأخر با نمونه­های برگزیده جهانی و همچنین تحلیل دقیق نوع رویکرد  مواجه با آثار سوئیسی و نحوه­ی شناساندن آن­ها در ایران، می­توان ادعای فوق را  سنجید. اما به نظر می­رسد شاید بتوان با تلاش درروشن ساختن ویژگی­های تصویرغالبی  که این سال­ها از گرافیک سوئیس برای ما ترسیم شده است، علت این گزینش و توجه ویژه­­  به آن را بهترو واضح­تر دریافت.  </p><p>در این یادداشت مختصربرای دریافتن وجه پررنگ این تصویر، تنها  با رجوع به یک منبع رسمی (انجمن صنفی طراحان گرافیک) -که متولیان آن بارها به زعم  و سلیقه­ی خود نسبت به آسیب­های گرافیک جشنواره­ای، فرمالیسم، تایپوگرافی­زدگی و  کامپیوترزدگی و ... هشدار داده­اند- نشانه­هایی نقل می­شود، و به­علت تنگی مجال، از  شواهد فراوانی از این دست که درمیان آنان که در ترتیب­دادن گفتگوی اختصاصی و معرفی  آثار طراحان سوئیسی مسابقه به­راه­ انداخته­اند، درمی­گذریم. </p><p>&quot;ملک ایمبودن با استفاده از عناصر گرافیکی خالص برای عامه­ی مردم تصاویری را خلق  می­کند که...در آنها... فرم­ها و کلمات از اهمیت زیادی برخوردارند... کارهای  ایمبودن اگر چه گاهی به سختی مفهوم می­شوند (!!!)...چشمگیر... انتزاعی،مینیمال و  تکرار شونده هستند. پوسترهای او با افراط در تایپوگرافی... یک رسانه جدید را بوجود  آورد­ه­اند (!!!).&quot;</p><p> (کاتالوگ هشتمین نمایشگاه دو سالانه­ی جهانی  پوستر تهران، ص182)</p><p>&quot;...(سوئیس)  جایی که لذت فرآیند طراحی در برابر جوایز نقدی جهت­گیری استودیوها را تعین می­کند(!!!).  طراحان سوئیس ترجیح می­دهند که بیشتر برای پروژه­های کوچک فرهنگی که غالباً با  آنها پیوند شخصی بیشتری دارند کار کنند... مارتین وودلی با این نظر احمقانه  (!!!) که به­وسیله­ی عده­ی زیادی از همکارانش رواج یافته و کامپیوتر را فقط یک  ابزارمی­داند موافق نیست... وی... حقیقتاً با صفحه کلید فکر می­کند.&quot;</p><p>(کاتالوگ  هشتمین نمایشگاه دو سالانه­ی جهانی پوستر تهران، ص 189) </p><p>از این دست مطالب و ترجمه­های هیجان­آلود بی تحلیل، در  معرفی پدیده­ای به نام گرافیک سوئیس در کتابچه­ها و سایت­های گروه­های مختلف به­وفور  به خورد فارسی زبانان داده می­شود و البته آن­چه از تاریخ بلند این پدیده بیشتر  ارائه می­شود، گزینش بسیار خاصی از آن است. متأسفانه به­رغم در دسترس بودن منابع  مختلفی که ادوار و ماهیت گرافیک سوئیس را شرح کامل داده­اند، آنچه بیشتر ترویج می­شود  و از آن استقبال می­شود بی­قیدی هنرمندانه و ساختارشکنی بخشی از نسل جدید گرافیک  سوئیس است که ماهیت اصلی و تا امروز ثابت گرافیک یعنی خلق پیام بصری ساده برای  ایجاد پیوند در زندگی اجتماعی ونظم بخشیدن به اطلاعات و بهبود امر ارتباطات، هرگز  اولویت اول آنها نیست. برای آنکه مختصات و تأثیر این تصویر گزینشی در جامعه­ی  طراحان ما را بهتر دریابید استقبال و استفاده از ترجمه­ی کتاب مفید&quot;سیستم  گرید در طراحی گرافیک&quot; نوشته­ی یکی از اساتید بزرگ متقدم سوئیسی (ژوزف  مولر- بروکمان) را با کتابچه­های چاپ شده­ی دیگر سوئیسی­ها متأخر مقایسه کنید!</p><p>چرا یک تاریخ پیوسته، گزینشی مورددار می­شود و  برای آشنایی با بخشی از آن تبلیغات فراوان صورت می­گیرد؟ آشنایی با ویژگی­های تازه­ی  آثارسوئیسی­هایی که امروزه در ایران از بسیاری از طراحان درجه­ی یک جهانی شناخته­شده­تراند،  فضا را برای کدام تحول و ارتقا فراهم می­کند و چه منفعتی و برای چه­کسانی درمیان  است؟ مرور مختصر تاریخ گرافیک سوئیس از این منظر لازم است.</p><p>درنیمه­ی قرن­بیستم به­وسیله­ی طراحان سوئیسی و آلمانی برای  رسیدن به کمال فرم - از طریق خوانایی پیام و واسطه­های بصری ناب- کوشش­هایی انجام گرفت  که به &quot;سبک حروف­نگاری(تایپوگرافی) جهانی&quot; یا &quot;طراحی  (دیزاین) سوئیسی&quot; مشهور شد. این سبک با گرایش به عینیت علمی و رویکرد  جهانی و کنار نهادن بیان شخصی و راه­های غیرعادی، گرافیک دیزاین را به­مثابه  فعالیت اجتماعی مفید معرفی می­کرد. این سبک ریشه در جنبش­های ساختارگرا، آموزه­های  منطقی باوهاوس و جنبش دِاستیل داشت و متأثر از &quot;بیانیه­ی هنر مجسم&quot;  وضوح کامل از طریق ساختار بصری ریاضی­وار را  مشخصه­ی هنر جهانی قلمداد می­کرد. پیشگامان این سبک به شکل­گیری فرم از طریق  محتوا اعتقاد داشتند وحتی با تحولاتی که در بازل و زوریخ رخ داد هنرمندان بعدی  همچنان بر این نظر استوار ماندند. امیل رودر در جستجوی برقراری توازن بین  فرم و کارکرد با تأکید بر خوانایی و وضوح بود، آرمین هافمن با تکیه بر این  اصل، دست به ابداع یک فلسفه­ی طراحی (دیزاین) زد و ژوزف مولر- بروکمان درپی  آفرینش یک بیان گرافیکی جهانی از طریق ارتباط عینی و بدون نقش داشتن حس شخصی طراح  و ترفندهای تبلیغی برآمد. با ظهور زیگفرید اُدرمات و علی­رغم ریشخندها و  بازی­گوشی­های او(نسبت به نگاه سنتی حروف­نگاری) ارائه روشن و واضح و مؤثر اطلاعات  و تأثیر آن بر فرم خدشه نپذیرفت. حتی با این­که کسانی چون او، رزماری تی­سی و استف گیس بولر در پی شکل­گیری جریان­های پست مدرنیستی و تردید در انتظام ،  وضوح و عینیت خشک و خنثای مدرن، به خلق حروف بی­نظیری بر اساس احساس بدیع­شان از  فرم پرداختند، هم­چنان آن­ها را در امتداد و   در پی­گسترش &quot;سبک حروف­نگاری جهانی&quot; برمی­شمارند. با  تجربه­های تفننی&quot; حروف­نگاری موج­نو&quot; بود که ساختارشکنانی چون ولفگانگ  وینگارت نسبت به تفکیک وتأثیر پذیری فرم از محتوا به شکل گذشته تشکیک کردند و  تا عدم تبعیت فرم از کارکرد پیش­رفتند. هنرمندانی مثل آپریل گرایمن، دان  فریدمن، ویلی کانز (شاگردان وینگارت) برای یافتن فضای بهترحتی  از سوئیس خارج شده و کارشان را در امریکا عرضه کردند، چون برخلاف محدودیت­های  منطقی سوئیس همه چیز در امریکا امکان پذیر بود! و حضورشان در جا انداختن رویکردهای  جدید حروف­نگاری موج نو با تأکید بر وجه زیباشناسی به­جای جنبه­ی کاربردی  طراحی (دیزاین)، رها کردن شبکه­های منظم ساختاری مکتب سوئیس و انتظام اثر طی بازی  با تصاویر در فرآیند طراحی، چنان اثربخش بود که  بعدها کسانی چون دیوید کارسون امریکائی متأثر از آنها، همه جا را تحت تأثیر قرار داد!</p><p> تصویرآشنا از گرافیک سوئیس برای ما بیشترمحدود  می­شود به هنرمندان متأثر از دوره­ی متأخر و پست­مدرن و تجربه­هایی بعد از شکل­گیری حروف­نگاری موج­نو.  برای انسان  غربی که طی دهه­ها، پیوستگی سیر طراحی (دیزاین) را تجربه­کرده این رویگردانی از  اصل مَدرِسی ارتباط منطقی فرم و محتوا بین هنرمندان – نه  به­عنوان رویکرد اصلی در دانشگاه­ها و مدارس  دیزاین!- بنا به اقتضائات آن جامعه قابل فهم است، اما گزینش خاص و بخشی از یک­دوره­ی  تاریخ گرافیک دیزاین غرب وتأکید بر جماعت ویژه­ای از کنش­گران این شاخه برای ما به­یقین  جای سؤال دارد. </p><p>در جامعه­ای که اساتید نسل­های مختلف آن مهمترین مشکل نظام  آموزشی و جامعه­ی طراحان گرافیک ما را نشناختن درست ماهیت گرافیک دیزاین و ناتوانی  در تولید ایده و پرورش فرم بصری متناسب با محتوای پیام می­دانند، ترسیم ناقص  گرافیک سوئیس با  معرفی­ایدر حد بیوگرافی ساده و حکایت جوایز و حضور جشنواره­ای طراحان پست­مدرن آن، چه فایده­ای می­تواند  داشته باشد؟ آیا چنان­که درغرب، رسانه­ی نو (گرافیک پست­مدرن) در پی درهم شکستن  اصول رسمی دانشی است که در دانشگاه­ها بازتولید شده­اند، در اینجا هم همان هدف دنبال  می­شود؟ با توجه به شرایط دانشگاه­های ما و غیر قابل قیاس بودن شرایط آنها با بازل  و زوریخ و ... این فرض بسیار بعید، بلکه مضحک است. اما می­توان پنداشت که با سست  کردن باور مَدرِسی به ارتباط فرم و محتوا، می­توان برای موجه جلوه­دادن بسیاری از  آثارکه درارتباط با مخاطب فراگیر، بسیار ضعیف و ناتوانند اما برای معدودی هم­فکر  در جشنواره­ها و انجمن­ها جذابند  فضا را مناسب­تر  کرد، و دربرابرانتقادات متعددی که به وارادتی، الکن و فرمالیستی بودن این آثار می­شود،  با یارکشی داخلی، اشاره به اقبال نوجویان و پیوند خوردن با جریان­های روز جهانی،  حضور خود را ناگزیر و پذیرفته شده نشان داد. جا افتادن الگوی گرافیک پست مدرن  سوئیس در ایران معجزه­وار و بدون کمترین تقلا و تلاش نظری و تئوریک، دست و پای  کسانی را می­گشاید که به نادیده گرفتن واقعیت رسانه، نوع مخاطب (در این کشور) و  نقش ارتباطی و کاربردی گرافیک دیزاین شهره­اند. تلقین کردن اصل نادرست &quot;  مطلقن هنر بودن گرافیک &quot; راساده­تر و کاراتر از این روش ممکن نیست. شکی نیست  زمینه­های این اقبال ریشه در معایب آموزشی، تئوریک و عملی ما دارد.  </p><p> آشنایی درست نه تنها با گرافیک  سوئیس بلکه با هر جنبش به­روز و پست مدرن دیگر برای ما لازم، درس­آموز و جذاب است،  ولی به فراگیری یک اطوارگرایی بدون­ پشتوانه نظری که گاه به بهانه­ی آشنایی با  گرافیک معاصر جهان حتی از سوی متولیان انجمن صنفی و پیشکسوتان هنرمند این رشته  دامن­زده­­می­شود، باید توجه داشت. گرته‌برداری‌ها تنها در سطح اعوجاج حروف و خطوط  و شیوع هندسه‌های خشک و بی احساس و کشتن رنگ‌های درخشان و زیبا نیست، ادا و  اطوارها در سطح تصویر ظاهر باقی نمانده است و گویا تأثرات به توهمات ویژه منجر شده  است! اگر آپریل گرایمن سوئیسی با تکیه بر نظرات ویتگنشتاین (فیلسوف زبان و  تحلیلی مسلک) مفهوم را در پس­زمینه و تصویر را در پیش­زمینه می‌داند و یا ویلی­  کانز بازهم سوئیسی با همکاری مارشال مک لوهان (فیلسوف واضع نظریه­ی دهکده­ی  جهانی) اقدام به تغییر حروف­نگاری متون می‌کند، چرا کسانی با پشتوانه­ی کارهایی  تأثیرگذاردر ایران ادعا نکنند که &quot;گرافیک را از نیچه آموخته اند&quot;!!! و  یا در توجیه آثار ماشینی و بی‌روح خود  پای  عرفان مولوی و ابن­عربی و حافظ را به­میان نکشند؟! البته همیشه این اطوارها این‌قدر  هم پیچیده نیست! چند سال پیش دفترچه­ی یادداشتی با یک دیزاین عالی و زیبا از طرف  دوست عزیزی که در بازل سوئیس تحصیل می­کند هدیه گرفتم، با جلد گالینگور مشکی و  باندی کاغذی با عرض باریک در وسط جلد، دورتادور کتاب ، وقتی که به سهولت (180  درجه) آن­را باز کنید قطعی نزدیک به مربع و  بسیاروسیع­تر از جلد کوچک آن گشوده می‌شود که  اشتیاق نوشتن را بر می­انگیزد، خیلی نگذشته بود که کتابی در حوزه­ی گرافیک و خط و  زبان فارسی، دقیقن درهمان قطع و رنگ و شکل دیدم! با این فرق که جلد آن ته­چسب بود  و گالینگور نبود، در نتیجه نه کامل باز می­شد و نه از سر خفگی آرایش صفحات آن کمترین  اشتیاقی برای خواندن بر­می­انگیخت! متأسفانه این سطحی‌انگاری در تقلید ظاهری متوقف  نمانده بود و به‌ویژه مقالاتی که سعی در فراهم ساختن مقدمات نظری برای تفنن‌های  سال‌های اخیر بعضی گروه‌ها و توجیه گرته‌برداری‌های آنها داشتند وضعی به مراتب سست‌تر،  نااندیشیده‌ترو گاه موهوم‌تر داشتند. </p><p>از مرحوم ممیز منقول است: &quot;همه­ی این مسائل سبب شده که  من به مقوله­ی تجدد، بسیار با علاقه نگاه کنم. اگر در مجرایی دیگر این تجدد به  معنای رنگ عوض کردن و مد روز بودن باشد، برای من تشنگی دیدن افق­های جدید است،  بدون آنکه با خامی روی برگردانم و بگویم که هر چه پشت سر من است بی مورد است!  امکان ندارد که بی مورد باشد. این نخِ من باید به اول تاریخ فرهنگ­مان وصل باشد،  در غیر این­صورت من آدم&quot;رنگ عوض کن&quot; و &quot;سطحی&quot;­ای خواهم بود.  یعنی معیار و محکی ندارم که هر چیزی را که می­بینم ارزیابی کنم...به نظر من در هر  چیز نو ممکن است مقداری &quot;خردجالیزم&quot; هم وجود داشته باشد.اینها را به  این جهت مطرح نکردم که بحث­های حاشیه­ای ایجاد کنم، بلکه چون وجود دارد پس باید به  آنها اشراف داشت. نمی­دانم چرا بحث به اینجا کشیده شد. ظاهراً طبق معمول  دوباره سرنخ را گم کردم&quot; (غریزه­­ی گرافیکی، آخرین گفتگو با مرتضی ممیز،صص  55و56)</p><p>نمی‌خواستم بحث حاشیه‌ای مطرح کنم ونمی­دانم چرا بحث به  اینجا کشیده شد، ظاهراً طبق معمول دوباره سرنخ را گم کرده­ایم! </p>
      </div>
      <div id="assay-footer-holder">
        <div id="assay-footer-content-holder"><h1>محمد فدائی</h1></div>
         <div id="assay-footer-navigation-holder">
          <div id="btn-right-holder"><a href="geraficdariran.html" title="back"><img src="../images/btnright.png" width="6" height="12"></a></div>
          <div id="btn-menu-holder"><a href="index.html" title="menu"><img src="../images/menu.png" width="16" height="12"></a></div>
          <div id="btn-left-holder"><a href="faryadishik.html" title="next"><img src="../images/btnleft.png" width="6" height="12"></a></div>
          <div class="fixer"></div>
        </div>
        <div class="fixer"></div>
      </div>
    </div>
  </div>
</div>
<div id="footer-holder">
 
</div>
</body>
</html>
