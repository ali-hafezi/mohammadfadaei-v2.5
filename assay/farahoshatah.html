<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>قباد شیوا و گرافیک ایرانی محمد فدایی</title>
<meta name="keywords" content="mohammad fadaei,محمد فدایی , قباد شیوا, فدایی,گرافیک ایرانی,mohamad,fadaei,محمد,fadaee">
<meta name="description" content="درباره رویکرد سلبی شیوا در تعری گرافیک ایرانی و جایگاه آن در نظام ذهنی و آموزشی او نگاه کنید به: درآمدی بر آموزش گرافیک در ایران، کوششی برای تبیین رویکرد آموزشی طراحان گرافیک دهه 40 و 50 منتشرشده در ویژه نامه¬ی نمایشگاه کندوکاوی در آموزش طراحی پوستر. بولتن شماره_4، سال 86">
<link href="../styles/reset.css" rel="stylesheet" type="text/css">
<link href="../styles/style.css" rel="stylesheet" type="text/css">
<link href="../styles/page-style.css" rel="stylesheet" type="text/css">
</head>

<body>
<div id="main-holder">
  <div id="header-holder">
    <div id="logo-holder"> <a href="../home.html"><img src="../images/logo.png" alt="AAohamad Fadaei" title="AAohamad Fadaei"></a> </div>
    <ul>
       <li><a href="../Calligrapher-at-Works/Calligrapher-at-Works(1)-Ultimate-Situationl.html">Calligrapher-at-Works</a></li><li><a href="../artwork/index.html"
>Gallery</a></li>
      <li><a href="../Design/graphic-design.html">Design</a></li>
      <li><a href="../Me-Contact.php">Contact-Me</a></li><li><a href="../biography.html">Biography</a></li>
      <li><a href="index.html" style="color:#fff;">Word</a></li>
      <div class="fixer"></div>
    </ul>
  </div>
  <div id="content-holder">
    <div id="assay-holder">
      <div id="assay-head-holder">
        <h1>فرح و شطح (در نکوداشت مجادلات جوانی هفتادساله)</h1>
      </div>
      <div id="assay-content-holder">
      <p>هر که با شیوا حشر و نشر داشته باشد، شادی ذاتی ، نشاط فراوان و پرکاری و انگیزه­ی تمام ناشدنی او را درمی­یابد. به نظر می­رسد بزرگترین میراث او از پدر عارف­اش این بهجت، فرح­ناکی و جوشش درونی و هم­نوایی با وسعت و عظمت طبیعت است. اما او گویا از سنت عرفانی ما بهره­ای دیگر هم برده و آن &quot;شطح&quot; گفتن است! و این ارثیه­ وقتی با روحیه­ی تک­رو، لجباز و واکنشی او ترکیب می­شود گفتار و رفتاری را رقم می­زند که بسیار سوتفاهم می­آفریند. بسیاری از پاره­گفتارها و رفتارهای شیوا در سال­های اخیر باعث شکل­گیری مجادلات و راه افتادن بحث­ها و جریان­ها شده است. او به بهانه­ی صراحت، در هر جایی که خود لازم ببیند اعلام موضع می­کند، اما به­خاطر ادبیات ویژه­اش، همیشه این صراحت به شفافیت واقعیت منجر نمی­شود. بر شمردن گفتار متعارض و رفتار مجادله­ای اوبدون در نظر گرفتن نظام ذهنی و آموزشی و اخلاق ویژه­ی او سود و معرفتی دربرنخواهد داشت. بازخوانی مجادلات او بر سر مفاهیمی مثل&quot;گرافیک ایرانی&quot;، تایپوگرافی&quot;، &quot;طراحان جشنواره­ای&quot;، &quot;پوستر تک نسخه­ای&quot;، &quot;انجمن صنفی&quot;و خیلی موضوعات دیگرمجال بسیار بیشتری می­طلبد اما اشاره­ای به آنها به بهانه­ی زادروز او خالی از لطف نیست. خوشبختانه کار تدوین آرا، نظرات و نوشته­های او به همراه گفتگوهایی تحلیلی و انتقادی در مراحل آخر است، و امیدوارم بتوانیم به کمک همکاران مؤسسه­ی قباد شیوا هر چه زودتر این کتاب را در اختیار علاقمندان قرار دهیم. طراحانی مانند او به علت وسعت دید و برخورداری از نیروی حیاتی شگفت­آوری که پیش­تر و بزرگتر از بخش آگاهانه­ی آنهاست و فراتر از چارچوب­های عقلی انتخاب و عمل می­کند، بسیار با اهمیت و قابل مطالعه­ هستند. حتی اگربسیار زود برنجند و خوب برنجانند.</p><p>1.'وازارلی در بقچه­ی مادربزرگ من است!&quot;، &quot;غرب­زده شویم بهتر از آن است که عرب­زده شویم!&quot;، کتیبه­های جنگ­نامه در دل کوه الوند با پوسترهای مدرن امروزی تفاوتی ندارد!&quot; این جملات و بسیاری دیگر چون این­ها که از دهان یک طراح برجسته­ی پرتکاپو و تأثیرگذار برآمده، مهملاتی از سر خودشیفتگی و دیگرستیزی­اند یا درلایه­های این گزاره­های متناقض­نما معنایی قابل توجه نهفته است؟ آیا پافشاری هنرمندانه، متعصبانه وغیرت­مندانه­ بر مفهوم 'گرافیک ایرانی&quot; نه یک کلمه کم و نه یک کلمه بیش! معنای محصلی غیر ازجزم­اندیشی و هویت­گرایی ذات­باورانه دربردارد؟ بسیار ساده و سهل است که پاسخ این سؤال­ها را نیز، مانند پرونده­ی بسیاری از مسائل جریان ساز و اثرگذار با حواله کردن ویژگی­های گفتمان­های غالب دهه­های گذشته ببندیم و در یک تلاش ژورنالیستی کشف کنیم دوره، دوره­ی رویکردهای حتمیت­گرایانه، هویت­گرا، سنت­زده و رمانتیستی و... بوده وبه­اصطلاح قال قضیه را بکنیم و نه تنها تکلیف هنرمندان که حساب روشنفکران و متفکران آن دوره­ها را هم روشن کنیم! شوربختانه خیلی وقت­ها ظاهر امر را هم مراعات نمی­کنیم و با مغالطه­هایی مثل&quot; گرافیک ایرانی به­کارگیری بی­وجه اسلیمی و نقش­مایه­های تکراری و نشاندن گل و بلبل و سرواست&quot; و انتساب ناصواب آنها به دیگران، حریفی برمی­سازیم که هرگاه نیاز افتاد، زمین­اش زنیم و... خجسته باد این پیروزی! یا زمانی که از امتناع اسلامی و یا ایرانی شدن علوم­انسانی، <a href=&quot;&quot;>فلسفه</a>، فیزیک و شیمی چیزی به­گوش­مان خورده­ است و می­پرسیم بنا به امکانات منطقی مگر ممکن است گرافیک، ایرانی و غیر ایرانی شود! وعاقلانه در دیگران نظر می­کنیم که آیا گرافیک ایرانی ترکیب بامعنایی است؟ یا در باد بحث­های کثرت­گرایانه و هویت­های چندپاره پست مدرنیستی می­خوابیم و در نقد هویت­اندیشی طراحان گذشته، فتوا صادر می­کنیم که، هنرما بازتابش وضعیت امروز ماست، پس هرآنچه از طراح ایرانی صادر شود عین هویت ماست! و همچون آن شیخ صاحب کرامت ثابت می­کنیم عکس ما شبیه ماست و ما شبیه عکس خود! پس چه باک از کپی­کاری و تقلید(بی اصالتی) ...هرچه باداباد!</P><p>به نظرمی­رسد همین چند خط روایت از مجادلاتی که بر سر موضوعی مثل  گرافیک ایرانی صورت پذیرفته برای ترسیم فضای پر از سوتفاهم و ناشفاف کفایت کند.  شکی نیست برای ورود به بحث و داوری باید به اصطلاح محل نزاع را روشن ساخت. برای  این­کار نیز لازم است بدانیم حرف و منظور اصلی واضعان اصطلاح گرافیک ایرانی یا متقدمان  طراحی هویت­گرا چیست.(1) حالا فرض کنید جز پاره­گفتارهای پراکنده و تعدادی آثار،  شاهد زنده­ای از هم­نسلان آنها برای بازگویی روایت درست از ذهن و زبان آنها نباشد  و ما برای فهم نظر آنها چاره­ای نداشته باشیم جز آن­که به روایتی که منتقدان از  آنها ارائه داده­اند رجوع کنیم؛ فکر می­کنید در این صورت با تصویر درست و مطابق  واقعی از نظرات آن طراحان مواجه می­شویم؟ در این فرصت مختصر کاری نداریم چه کسی  درست می­گوید و چه کسی نادرست، قصد دفاع یا نقد کردن هیچ یک از آرای طرفین را هم  در زمینه گرافیک ایرانی نداریم، بلکه حتا فرض را بر این می­گذاریم نظام­ذهنی  طراحان هویت­گرا پراز خلل­های پر ناشدنی است و ادبیات آنها بسیار نامناسب،سؤال ما  این است آیا دست­کم در ابتدا نباید  فهم و  تقریر درستی از آراء و کارهای طراحان هویت­گرا و واضعان مفهوم گرافیک ایرانی صورت  گیرد تا بعد آن از ظرفیت­های نقادانه استفاده شود؟ آیا چنین تصویر درستی ترسیم شده  است؟</p><p> وقتی معطوف به حرف­های طراح پرآوازه­­ و صاحب مکتبی با تفاخر یادآوری می­شود  پوستر و گرافیک مدرن، زمان هخامنشیان در کوه الوند و پیش از اختراع ماشین­چاپ  نبوده است! چه تصویری در ذهن شکل می­گیرد؟ غیر از آن است که یا گوینده موجودی پَرت  از تاریخ قلمداد می­شود و یا آن­که چنین معنایی برداشت کرده خیلی از مرحله پرت  بوده است؟ یا وقتی این­گونه بازتابیده می­شود که مشهوراتی که درباره­ی تفاوت و  خاستگاه سنت و مدرنیسم، مثل نقل و نبات در دهان­ها می­چرخد، آن قدر برای بعضی  هنرمندان، دیریاب وغیرقابل فهم­ است که حتا کسانی که حضور لوبالین، گلیزر، جوادی­پور  و بریرانی و... را درک کرده­اند و در دعوای خروس­جنگی­ها و با رشد سقاخانه­ای­ها قوام  یافته­اند، قدرت تشخیص آن را ندارند که کار وازارلی با سلیقه­ی ننه­جون مهدی فرق  دارد!  آن­گاه چه احساسی به شما دست می­دهد؟  حس نمی­کنید یک­جای کار می­لنگد و شک نمی­کنید که شاید این­گونه نقد و نقل روایات  را عیاری نباشد؟ وقتی می­بینیم  با گفتن از  یونان­زدگی دراندیشه و مغول­زدگی در نگارگری واشاره به تطورات دوره­ها و تبعات امتزاج  ناگزیر تجددگرایی (غرب­زدگی) و فرهنگ سنتی- در همان سطحی که در صداوسیما هم برای  عوام از آن گفته می­شود!- قصد ترسیم تصویری است که چهل­پارگی هویت ما را مفهومی  دور از ذهن طراحان هویت­گرا می­نماید، آیا چاره­ای جز اعتراض و تذکر می­ماند که  خیلی سخت نیست فهم این­که کسی که از غرب­زدگی وعرب­زدگی می­گوید حتا اگر حرفش از  بیخ باطل باشد، مفهوم چندپارگی هویتی و هر نوع چیززدگی دیگر را در ضمیر و ذهنش  پذیرفته است؟! </p><p>اگر امروز میان ما &quot;جهانی شدن&quot; و &quot;پست­مدرنیسم&quot;  چشم­انداز غالب است لابد باید چیزکی هم از &quot;علم تأویل و تفسیر متن&quot;  (هرمنوتیک) شنیده باشیم! و در بازخوانی آرا و آثار پیشینیان خود نشانی از روش­های آن  بیابیم. آخر این چه قسم سخن گفتن و روایت انتقادی از آرای دیگران است که نه همه­ی  آرای آنها را می­خوانیم و می­دانیم تا مسأله­ی ذهنی­شان را درست دریابیم (تنها به  گزیده­ای دلخواه بسنده می­شود!)، و نه به این تجربه التفاتی داریم که، طراحان بزرگ  الزامن تئوری­های منسجم ندارند و اگر هم داشته باشند اغلب زبان و بیان مناسب آن را  ندارند؟ این توقع هست که برای فهم نظرات آنها دست­کم در آثار آنها که  مهمترین متن و بستر فهم نظرات­شان هستند تأملی  شود. کارسختی نیست باز کردن کتاب &quot;ازسالها پیش تا هنوز هم&quot; (پوسترها) ودیدن  هم­نشینی پوسترهایی که به­کلی با تصویری که ازنظرات طراح آن ترسیم می­کنند منافات  دارد. به­ عنوان نمونه ببینید دو پوستری که در سال57 ساخته شده­اند و طراح، آنها  را در کتابش کنار یکدیگر به تماشا گذاشته است. از تجربه­ی اکسپرسیونیستی  &quot;بازی قتل عام&quot; در فروردین 57 تا توجه به آیینه کاری و خنچه­های عقد و  تجربه­ی یک پاپ ایرانی در شهریور 57. کجا تصلب در سنت، بی­عنایتی به هنر و تجربه­های  معاصرفرهنگ­های دیگر و پرت افتادگی از تاریخ در آن مشاهده می­شود؟</p><p>سخن از نبودن تعارض و وارد نبودن انتقاد به روش و آرای طراحان هویت­گرا  نیست، که از قضا امروز هرچه جزمی­تر بیاندیشند زودتر دود می­شوند و به هوا می­روند،  بحث بر سر این است که وقتی تصویری نادرست و ناقص و گاه حتی کاریکاتورگونه از  اندیشه­­­ها و مسائل جریان­سازگرافیک ایران ترسیم می­شود و در آن حتی صورت مسأله­ی  طراحان ایرانی تقریر درست نمی­گردد، و هیچ التفاتی به سازه­های نظام ذهنی آنها نمی­شود  تا معانی جملات­شان در ساختار روش و اندیشه­شان فهمیده شود، و وقتی گویا انتظارآن  است که طراحان و هنرمندان، هم­چون متفکران و منتقدان تحلیلی مسلک و عقل­گرا، بیانی  فارغ از ناروشنی­های زبان و پیچیدگی­های آن داشته باشند، آیا شناخت به­درد خور و  منطبق با واقع  از وضعیت و میراث آنها حاصل  می­شود؟ آیا این روش انتقادی درستی در بازخوانی آثار و آرای هنرمندان تأثیرگذار  ایرانی است که از همان ابتدا چهره­ی موجواتی پرت و ماقبل تاریخ به  آنها ببخشیم، یا تنها دون­کیشوت­هایی ترسیم­شان  کنیم که به همه حمله می­کنند و بعد در &quot;سی­سی یوی مطبوعات&quot; برای رستم­زایی  خود، ترجمه­های بد، غلط و ناجویده را، به­نام پژوهش­گر و منتقد علیه آنها روخوانی  کنیم؟ جز تباهی مزاج اندیشه و کم خونی عقلانی ناقلان چنین اقوالی که کمترین زحمتی  برای شناخت منظومه­ی فکری طراحان صاحب سبک این سرزمین به خود نداده­اند، چیز دیگری  در این میان آشکار می­شود؟ گوش شنوایی باشد، انتخاب و مطالب مرجع علمی پژوهشی  دائرة المعارف بریتانیکا که محافظه­کاری، سخت­گیری و اعتبارآن روشن است، می­تواند  تلنگر به­جایی باشد که آنان که در پندارما بسیار پَرت انگاشته می­شوند،با همه­ی  انتقادهای نظری وارد بر آنها آن­قدر هم  که  می­پنداریم چرت نمی­گویند!</p><p> گمان نبرید بدفهمی­ها تنها در موضوعات نظری مانند&quot;هویت&quot; و  &quot; گرافیک ایرانی&quot; پیش­آمده است تا علت آن­را بیشتردر ضعف نظری و بیان  نامناسب هنرمندان هویت­گرا جستجو کنیم، کمی جستجو کنید درمی­یابید ما جز مدح و ذم  و قید بعضی تاریخ­ها و نام­ها و گاهی ذکر اندازه­ی قد و وزن و بها و تعداد جوایز و  نمایشگاه­ها حوصله­ی چندانی به غور و تفحص در آرا و روش طراحان و تاریخ گرافیک­­مان  نداریم و خیلی اوقات نمی­دانیم حرف اصلی طراحان نسل­های گذشته ما چه بوده است.  نمونه­ای عرض کنم تا مقصود واضح­تر شود. قباد شیوا سال­ها پیش بنا به روحیه­ی ویژه­ی  خود برای آن که نشان دهد پیش از نسل وی نیز طراحی گرافیک به معنای مدرن وجود داشته  است، بحث ابتکاری &quot;نسل بندی گرافیک معاصرایران&quot; را طرح کرد، علت اصلی آن  هم، به زعم اوهشدار به یک انحراف در تاریخ­نویسی و پدرخوانده­بازی­های مطبوعاتی  بود. جان کلام شیوا فضل تقدم جمعی بر بعضی­ها بود و بس! اما دریافت عمومی از آن  ابتکار ذوقی-شخصی  که نه جامع بود و نه  مانع،  چنان بر دور حواشی تنید که نه تنها  منظور اصلی شیوا به حاشیه رفت بلکه به نوعی به نقض غرض اصلی او تبدیل شد! اگر او  به جعل موقعیت یک­نفر با تحریف تاریخ تاخته بود، اینک عده­ای به مدد ابتکار او به  جعل­ نسل­های تازه­ی تاریخ­دار برای اظهار وجود خویش پرداخته بودند! جالب این­جاست  هنوز هم عده­ای برای یافتن کی سوم بود، کی چهارم و اولی­ها کدامند و ویژگی پنجمی­ها  چیه... سرکارند! حال آن­که بحث مطرح شده، جدا ازصحت اشاره­ی اصلی شیوا، قابل ان­قُلت  فراوان است و می­توان هم ضرورت و هم صحت شیوه­های این­چنینی در تقسیم­بندی تاریخ طراحی  گرافیک را زیر سؤال برد، بازخوانی تاریخ، نظریه و تحلیل می­خواهد، یادآوری ودسته­بندی  اطلاعات شناسنامه­های پراکنده که تاریخ نیست. وقتی درمواردی که به­روشنی از آن  صحبت شده، چنین بدفهمی­هایی صورت می­گیرد، باید گفت وای به­حال موارد جنجال آمیزی  که در مجادله­های مختلف با ادبیات نارسا و نامناسب بیان شده است! به نظر می­رسد در  تبارشناسی طراحان گرافیک ایرانی و در صورت­بندی تحلیلی هویت و گرافیک ایرانی، به شیوه  و روش عقلگرایی انتقادی هنوزعنایتی نیست، وتلاش جدی نمی­کنیم ابتدا در مقام  &quot;توجیه&quot; حرف و سخن اصلی طراحان صاحب رای را در بستر تاریخی خویش بفهمیم  و سپس در &quot;تبیین&quot; آن بکوشیم و هر گزاره را به محک امر واقع بسپریم و بی  واهمه وبی غرض، با انصافی علمی از صدق و کذب آن بگوییم. باور نداریم طراحان بزرگ و  تأثیر گذار ما سویه­های روشن و تاریک دارند، و برای بلند شدن چاره­ای جز ایستادن  بر شانه­ی بزرگان نیست، به شرط آن که جایگاه و قدر آن­ها را فارغ از حب و بغض به  وضوح مشخص و متمایز کنیم و با نردبان نقد از آنها بالا رویم. قباد شیوا به تصریح  موافق و مخالف یکی از آن­ بزرگان است، که بیشتر از همه­ی هم­نسلانش گفتار و رفتار جدلی  و رادیکال داشته است، در اعتلای &quot;گرافیک ایرانی&quot; با خود و دیگران بسیار کلنجار  رفته است و فتح­های خیره­کننده داشته است والبته خود بارها با صراحت به گفتار و برخوردهای  تند واکنشی خود و علت آنها اشاره کرده است، که برای فهم آرای او، این تذکرها بسیار  غنیمت است.</p><p> 2. &quot;بیشتر طراحان گرافیک، استادکاران  غیر هنرمند و صاحب مهارتی مثل سایر متخصصان مشاغل دیگرهستند که حاصل کارشان تنها  برطرف ساختن نیاز جامعه و رضایت سفارش دهنده است، تعداد بسیارکمی از آنها به­  واسطه­ی شخصیت فرهیخته وهنرمندانه­ی خویش، گسترش فرهنگ و هنر والا را با نفوذ آثار  گرافیکی در جامعه هدف قرارداده­اند، این دسته قلیل، طراحان مؤلف­اند.&quot; بعد از  &quot;گرافیک ایرانی&quot;، &quot;طراح گرافیک مؤلف&quot; یکی دیگر از مهمترین  آموزه­های قباد شیواست، که مانند بسیاری دیگر از نظراتش در امتداد مسائلی مجادله­آمیز  و حتی با ظاهری متعارض –شبیه آنچه در بند اول آمد- بیان شده است. حرف شیوا در  حقیقت به این معنا است که طراحی گرافیک هنر نیست، اما گاهی هم هنر است! علت و  مبنای این گزاره متناقض چیست؟ برای شیوا و هم­نسلان او تفکیک گرافیک به  &quot;هنرگرافیک&quot; که شامل همه­ی شاخه­های هنرهای تجسمی است که برای مقصد  مشخصی به­کار گرفته می­شوند و بالذات مورد نظر نیستند و &quot;گرافیک دیزاین&quot;  که با تأکید بر مفهوم دیزاین(طرح ایده) به سازماندهی عناصر بصری برای کاربرد مشخص  می­پردازد، تقسیم­بندی محترمی است. از این رو در نظر او رشته­ی گرافیک ذات رسانه­ای  دارد، و در رسانه آنچه مخاطب را محدود کند و ارتباط را مخل جایی ندارد، حتی اگر به  بهانه­ی هنر باشد. آن تقسیم­بندی را که میراثی از هنرهای کاربردی قرن هجدهم است، در  ذهن داشته باشید و به یاد بیاورید از یکی دو دهه پیش در ایران عده­ای در آثار و  گفتار خود مخاطب را در حد علاقمندان خود کاهش دادند و از مطلقن هنر بودن گرافیک دم  زدند. با سرازیر شدن این اندیشه میان دانشجویان و هنرجویان در محیط­های آموزشی،  قباد شیوا مثل همیشه واکنش صریح و تند نسبت به این –به زعم خود- انحراف نشان داد و  با طرح مفهوم &quot;طراح گرافیک مؤلف&quot; سعی کرد درباره­ی کیفیت و جنس اطلاعات  عرضه شده در محیط­های آموزشی و قدر و اندازه­ی ارزش­های جاری در کلوپ­های کوچک  هنری هشدار دهد. پیدایی این ترکیب، چنین علت و توجیهی دارد اما آیا به­راستی با  &quot;طراح گرافیک مؤلف&quot; نسبت گرافیک با دوسوی هنر و رسانه سامان می­یابد؟  نام طراحان گرافیک بر خلاف حتا نام عکاسان در هیچ تاریخ هنر معتبری نیامده است،  چون شأن هنر والا، برتر از هنر مصرفی و کاربردی پنداشته می­شود!  با این حال از لحاظ نظری اگر گرافیک به هر  ترفندی بر فرض به­واسطه­ی شخصیت هنری و فرهیختگی هنرمند گاهی هنر تلقی شود راه  زیادی نمی­ماند تا آن گاهی تبدیل به همیشه شود! مجال فراخی می­طلبد که بحث نظری  دقیق­تری در چند و چون این قضیه صورت بگیرد، بهتر است تصویری که شیوا از طراح  گرافیک مؤلف دارد و نقش وعملکردی که برایش تصور می­کند را کمی روشن­تر کنیم تا  شاید به نحو عینی و مصداقی بیابیم که چگونه یک استاد کار گرافیک، هنر را در فرهنگ­  جامعه زنده و جاری می­کند. قباد شیوا خود را طراح گرافیک مؤلف می­داند و بارها در  سخنانش تفکیک جدی بین کار تبلیغاتی و طراحی گرافیک قائل شده، همچنین به همان نحو و  از نگاه بالا، از این­که طراح گرافیک خود را به­طور کامل در اختیار سلیقه­ی سفارش  دهنده قرار دهد، ابای جدی داشته است، او در این زمینه کم پرخاش و متلک نگفته و  نکرده است. عملکرد وی چه ویژگی­هایی داشته است که بر اساس آن می­توانیم منظور نظر  او را از طراح مؤلف بیابیم؟ اشاره به چند ویژگی او راهگشا است.</p><p>قباد شیوا از مهمترین هنرمندانی است که بی آن که خوشنویس کلاسیک باشد،  از ظرفیت­های نهفته در خط فارسی در محصولات گرافیکی به­طرز نوآورانه، شگفت­آور و  معاصری استفاده کرد. فضل تقدم او دراین بهر­ه­گیری بویژه از خط شکسته­ی نستعلیق به­رغم  تلاش­های کسانی چون جوادی پور و یا سقاخانه­ای­ها، بارها از سوی دیگران ذکر شده­است.  نکته­ی قابل ذکر این است که آثار درخشان شیوا در این حوزه، به­خاطر قدرت و مهارت  ترکیب یا مفردات و در حقیقت اصول سنتی خوشنویسی ماندگار نشده­اند، بلکه بر عکس، هر  کسی که در سنت خوشنویسی کارآزموده باشد،به­راحتی تشخیص می­دهد که خط­های نگاشته  شده اگر ضعیف نباشند، حداکثر معمولی­اند (برای نمونه نگاه کنید به پوستر پنجمین  جشن هنر، فیلم در ششمین جشن هنر، هفتمین جشن هنر). در حقیقت شیوا خوشنویسی را در  راستای ویژگی­های رمزآلود، مقدس و کاربردی خط درسراسر تاریخ هنر ایران –باستانی تا  اسلامی- به پیش از تجربه­های درخشان خوشنویسی در قرن­های میانه (هجری) تعریف می­کند  و به­کار می­گیرد. از همین منظر است که فرم­های دست­نویس او از تحریف نظام صلب  زیبایی­شناسی خوشنویسی کلاسیک زاییده می­شوند و بیانی صمیمی، اکسپرسیو و معاصر می­یابند.  توجه شیوا به خوردگی­ها و ناصافی­های کناره­ها (مضرس) و خط دور حروف، ارجاع عام و  آگاهانه­ایست به تاریخ کهن و بلند فرهنگ و هنر ایران، ضمن آن­که گاه ارجاع مستقیمی  به نقشینه­های سفال­ها و کتیبه­های دوره­های مختلف هنر ایران زمین است، فرم دست­نویسی­های  آزاد او هم این انتخاب و ارجاع آگاهانه را تأیید می­کند. تجربه­ی شیوا در احیا و  بازتولید عناصر نوشتاری فرهنگ پارسی در سطح جهانی اقبال یافت، زیراسال­ها بود  مستشرقین فرهنگ ادبی و هنر تزیینی ایران­زمین را به غرب معرفی کرده بودند و جایگاه  خط و ادبیات برای آنها شناخته شده بود و این نگاه معاصر جذابیت فراوان داشت. هر دو  سوی تجربه­ او در طراحان بعدی تأثیر فراوان گذاشت، تمرکز طراحان گرافیک برانواع  قلم­ها و سنت خوشنویسی و استفاده رسانه­ای و هنری از فرم­های آزاد و رهای دست­نویس  تبدیل به جریان عمده­ای در دهه­های بعد شد.</p><p> علی­رغم تعصب و توجه او به سنت­ و  فرهنگ ایرانی، او هرگز سنت­پرستی نکرده است.روحیه­ی سرکش و نوجوی او با چارچوب­شکنی  های هنرمندانه­ی دوره­ی مدرن بسیار هم­نواست. تمایل به شکستن محدودیت­ روش­های  جاافتاده­ی آن سال­ها در طراحی گرافیک ایران، منجر به تجربه مواد گوناگون توسط او  شد که پوستر سقاخانه به­عنوان نقطه­ی عطف مهمی در این زمینه است. روشی که در آن با  به­کارگیری اشیای گوناگون، محدودیت طراحی سنتی در صفحه­ی دو بعدی شکسته می­شود و  از سطح کلاژهای تکه­های کاغذ و پارچه فراتر می­رود و به نقاشی روی اشیا و به­قول  خودش چیدمان (اینستالیشن) نزدیک می­شود. این روش را خود او سال­ها بعد در آثار  دیگری ادامه می­دهد (پوسترششمین جشنواره فیلمسازان جوان آسیا و اقیانوس آرام،  پوستر جاذبه­های سیاحتی و زیارتی)، و امروز بسیار متداول شده­است. البته در نظر او  نقاشی روی اشیا­ و خلق اثر روی مواد کاربردی نیز از میراث­های مادربزرگ­های ماست،  اما وجه معاصر نگاه او را در آثاری مثل نشان­نوشته­ی مجله­ی &quot; نشانی&quot; که  روی قلوه­ سنگی نوشته شده است، به روشنی می­توان دید. پوستر موزه­ها و میراث معنوی  (گره زدن پارچه­ها-دخیل بستن- با پاره کردن سطح سفیدی که روی آن سروی ایرانی نقاشی  شده) از نقاط اوج تلفیق این نگاه معاصر و آن پیشینه­ی کهن است. با نگاهی به همین  اندک مواردی که در این یادداشت، مختصر عرضه شد، می­توان نظر شیوا را بهتر دریافت  که چطور هنرمند با شخصیت ویژه­ی خود می­تواند نسل­های بعد را متأثر کند، و با  استفاده از فرهنگ عمومی توجه مخاطب عامه را –با هم­دلی و هم­زبانی- برانگیزد. هر  چند هم­چنان آن تعارض نظری می­تواند پابرجا باشد و قابل چند و چون فراوان است، اما  قباد شیوا هم­چون هر هنرمند اصیل دیگری با آثارش، زمینه­های جدیدی برای گسترش بحث­های  نظری در حوزه­ی هنرهای تجسمی ایران معاصرفراهم ساخته است. به نظر می­رسد با توجه  به نگاه­های هنرشناسان و تاریخ­نگاران معتبر که در بررسی تاریخ هنر ایران علی­رغم  حضور اقوام و هویت­های مختلف در دوره­های گوناگون ، بر پیوستگی منحصر به­فرد هنر  ایران­زمین اتفاق دارند، آثار قباد شیوا در دهه­های بعد به­عنوان یکی از حلقه­های  مهم این اتصال مورد توجه و تعمق بیشتری قرار گیرد.</p><p><strong>پی نوشت:</strong></p><h5>(1)	درباره رویکرد سلبی شیوا در تعریف &quot;گرافیک ایرانی&quot; و جایگاه آن در نظام ذهنی و آموزشی او نگاه کنید به: &quot;درآمدی بر آموزش گرافیک در ایران، کوششی برای تبیین رویکرد آموزشی طراحان گرافیک دهه 40 و 50 &quot; منتشرشده در ویژه نامه¬ی نمایشگاه کندوکاوی در آموزش طراحی پوستر. بولتن شماره_4، سال 86</h5>
      </div>
      <div id="assay-footer-holder">
        <div id="assay-footer-content-holder"><h1>محمد فدائی</h1></div>
         <div id="assay-footer-navigation-holder">
          <div id="btn-right-holder"><a href="faryadishik.html" title="back"><img src="../images/btnright.png" width="6" height="12"></a></div>
          <div id="btn-menu-holder"><a href="index.html" title="menu"><img src="../images/menu.png" width="16" height="12"></a></div>
          <div id="btn-left-holder"><a href="gomshode.html" title="next"><img src="../images/btnleft.png" width="6" height="12"></a></div>
          <div class="fixer"></div>
        </div>
        <div class="fixer"></div>
      </div>
    </div>
  </div>
</div>
<div id="footer-holder">
 
</div>
</body>
</html>
