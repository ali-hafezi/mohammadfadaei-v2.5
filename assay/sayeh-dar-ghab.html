<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>طراحی روی جلد کتاب محمد فدایی</title>
<meta name="keywords" content="mohammad fadaei,محمد فدایی , graphic group, فدایی,mohammad,mohamad,fadaei,محمد,fadaee">
<meta name="description" content="در مورد طراحی روی جلد کتاب ایران امروز باید از دو منظر صحبت کرد؛ یک سوی ماجرا ناظر به اتفاقات هنری در سطح کار طراحان حرفه‌ای و هنرمند است که در این بخش اتفاقا عملکرد طراحان گرافیک ایران بسیار چشمگیر است و سوی دیگر ماجرا را باید در بدنه بازار نشر و کارهای معمول و متداول جستجو کرد.">
<link href="../styles/reset.css" rel="stylesheet" type="text/css">
<link href="../styles/style.css" rel="stylesheet" type="text/css">
<link href="../styles/page-style.css" rel="stylesheet" type="text/css">
</head>

<body>
<div id="main-holder">
  <div id="header-holder">
    <div id="logo-holder"> <a href="../home.html"><img src="../images/logo.png" alt="AAohamad Fadaei" title="AAohamad Fadaei"></a> </div>
    <ul>
       <li><a href="../Calligrapher-at-Works/Calligrapher-at-Works(1)-Ultimate-Situationl.html">Calligrapher-at-Works</a></li><li><a href="../artwork/index.html"
>Gallery</a></li>
      <li><a href="../Design/graphic-design.html">Design</a></li>
      <li><a href="../Me-Contact.php">Contact-Me</a></li><li><a href="../biography.html">Biography</a></li>
      <li><a href="index.html" style="color:#fff;">Word</a></li>
      <div class="fixer"></div>
    </ul>
  </div>
  <div id="content-holder">
    <div id="assay-holder">
      <div id="assay-head-holder">
        <h1>سايه در قاب</h1>
      </div>
      <div id="assay-content-holder">
      <p>از دردهاي بي‌درمان برگزاري نمايشگاه کتاب در ارديبهشت‌ماه تعطيلي تعطيلات نوروزي و سلب آرامش فعالان حوزه کتاب در فراغت نوروزي است. خرداد ماه که براي تبريک سال جديد! به سراغ  دوست به واقع گران‌سنگم ميلاد عظيمي و همسر مهربانش عاطفه رفتم، خبردار شدم بعد از 6 سال مصاحبت با سايه کار آنها در تهيه و تدوين کتاب به سر آمده. اما نطق ميلاد باز نمي‌شد زيرا بخش مهمي از کتاب حذف شده بود! بعد از مرور حذفيات، مقدمه کتاب - که جوهرش هنوز خشک نشده بود- را خواند. قلمش در مقدمه کتاب برخلاف متن که بسيار پرنشاط و طنزآلود است بسيار بي‌ذوق و خشک بود، اما در بند آخر باز بند را آب داده بود و در «و خِتامه مِسک» بي‌خود و بي‌جهت پاي من بي‌خبر از همه ‌جا را باز کرده بود تا وقت خوش شود! عاطفه مي‌گفت هرچه مي‌‌گويم اين شوخي بي‌جاست حذفش نمي‌کند! گفتم اقتضاي طبيعت زادگاهش اين است، سخت نگير! و همچون روزگار دانشجويي خنديديم. عکس‌هايي که برای انتهاي کتاب تهيه شده بود را هم نشان دادند، هم معدود بودند و هم محدود. گوياي دوره‌هاي مختلف زندگي و مناسبات گوناگون سايه نبودند و البته اغلب بي‌کيفيت. چيدمان اوليه‌اي هم از تصاوير به اندازه يک فرم (36 صفحه) تهيه شده بود که هنوز به نظم و منطقي نرسيده بود. نظرم را پرسيدند. به نظرم رسيد بهتر بود به خاطر جايگاه شعر و شأن سايه و انبوه دوستدارانش قدري بيشتر و جامع‌‌تر به اسناد تصويري زندگي او پرداخته شود، به‌ويژه که خاطرات او و متن کتاب کاملاً چنين مجموعه تصويري مکمل را مي‌طلبيد. جاي دست‌نوشته‌ها و نامه‌هاي سايه خالي بود، همچنين عکس‌هاي او با «فحول و ائمه» ادبيات و هنر و عکس‌هاي دوره جواني او بسيار کم بود. پيشنهاد دادم انواع سندهاي تصويري‌ منتشر شده يا منتشر نشده‌اي که ممکن است از سايه و اطرافيان او به دست بیاید را جمع‌آوری و گزینش کنند. ميلاد بسيار دمغ شد زيرا گويا استاد سايه به نگهداري چنين اسنادي بسيار بي‌توجه بوده‌اند و کل موجودي تصويري ايشان همان‌ها بود که ديديم. قرار شد سعي دوباره کنند و اگر نيازي افتاد من هم در گزينش تصاوير کمک کنم. يکي دو روز بعد –چنان‌که در کتاب شرحش رفته و مکرر نمي‌کنم- او با دو آلبوم از طراحي‌هاي ايام جواني سايه که خانم پوري سلطاني همسر مرتضا کيوان آنها را جمع‌آوري کرده بود پيش من آمد. از ديدن آنها به وجد آمديم. طرح‌ها که اغلب پشت پاکت سيگار کشيده شده بودند حکايت‌گر خلاقيت غريزي شاعر بودند، قاطعيت خطوط در بعضي از آنها وضوح و شفافي تصوير ذهني سايه را آشکار مي‌کرد. بين بعضي از پرتره‌ها با صورت دوستان و نزديکانش شباهت (اتفاقي؟) فراواني ديده مي‌شد و از همه مهم‌تر در بعضي از طرح‌ها مي‌شد تصاوير غزل‌هاي سايه و شايد رد پاي نوعي رومانتيسم را پيدا کرد. اين بود که «مبهوت و مبتهج راه خانه ابتهاج» گرفتيم! هم براي گفت‌وگو درباره اين طرح‌ها و هم البته به سوداي يافتن اسناد ديگر و برداشتن عکس‌هايي با کيفيت بالا از سايه. همچنين برايم مهم بود حالات و احوال او را از نزديک دريابم تا در گزينش عکس‌ها مناسب‌ترين‌ها را نسبت به شخصيت او انتخاب کنم. در اين نشست مبارک موايد و مواجيد فراوان بود از آن جمله يافتن عکس «پرندگان در آسمان آتش گرفته» که استاد در کوشک شکار کرده بود، يا طرحي در قابي شکسته که روي کتابخانه او بود و در چشم من بوي زن اثيري بوف کور را داشت! و همچنين پرتره‌هاي متعددي که در فضاي کم‌نور خانه سايه حين صحبت از او گرفتم. (مثل تصاوير صفحات1427، 1339 1470، ، 1479، 1474)</p>
      <p>بعد از اين نشست بود که دوستان عزيزم  با شناختی که از سابقۀ علاقۀ من به شعر و صداي سايه داشتند، خواستند که به جاي کمک در گزينش تصاوير، کل کار ويرايش و چينش عکس‌ها - و چند روز بعد طراحي جلد!- را هم بر عهده بگيرم. زمان کافي نداشتن و آماده بودن متن کتاب براي چاپ، سبب شد تنها روي چينش منطقي تصاوير تمرکز شود و به کليت يونيفرم و لي‌اوت کتاب نپرداختيم. متن کتاب، خاطرات مفصل ناپيوسته و غيرمنسجمی است که سرشار از تصاوير آدم‌ها و شخصيت‌هاي گوناگون است با روايت حالات عاطفي و احوال دگرگون سايه. مؤلفان با به‌کارگيري نثر روان محاوره‌اي، فضا و موقعیت‌هایی دلپذير و جذاب خلق کرده‌اند که شاعر/سايه شخصيت اصلي خود را ساده و بي‌تکلف در آنها آشکار ‌می‌کند. سايه نیز در این کتاب بارها تأکيد مي‌کند هميشه در کند وکاو خود است و با انتقاد از شعر و شخصیت خود سعي دارد صادقانه زندگي کند، شعر بسرايد و هم از مردم و با آنها باشد. به نظرم رسید به جای رو کردن به بازی‌های تصویری متداول بهتر است منطق چينش تصاوير چنين کتابی را از ساختار متن و نحوه روايت آن استخراج کنیم. به همين دليل کوشش شد با به ظاهر اصل قرار دادن ترتیب تاريخي عکس‌ها، هرجا امکان داشت عکس‌هاي مختلف و مجلس‌هاي گوناگون دسته‌بندي شده و با ایجاد ارتباط بین آنها، ضمن روایت سیر تاریخی، صفحه‌هایی ایجاد شود که داستانِ فصل مشخصی از زندگی سایه و یا حالات و معانی‌ خاصی بازگو شود. با بزرگ کردن پرتره‌هاي سايه ضمن روايت سير تاريخي زندگی او از جواني تا پيري، عنصر بصري محوری و منسجم کنندۀ مناسبی براي مهار پراکندگي مجالس مختلف و عکس‌هاي گوناگون به دست‌آمد، ضمن آن‌که حالات مختلف چهرۀ او کمک کرد با انتخاب تصاوير هم‌نشین مناسب شادي، اندوه يا عواطف ديگر بسيار گويا بازگو شود. سايه در اين کتاب بسيار مي‌گريد اما از طرف ديگر بين او و مؤلفان فضاي صميمي‌اي وجود دارد که طنزها و شوخي‌هاي به ياد ماندني‌اي در آن شکل گرفته است. اين ويژگي و همچنين تأکيد سايه بر مردم‌وار زيستن و پرهیز از شخصیت پردازی‌ها و اسطوره‌سازي‌هاي آنچناني امکان این سواستفاده را داد که به اقتضاي حال و هواي طنز گفت‌وگوها، عکس‌هایی بیاید که جز در بستر متن اين کتاب قابل عرضه نبود! براي استفاده از تصاوير بي‌کيفيتي که با گوشي تلفن همراه گرفته شده بود و به علت ارتباط با متن بسيار با ارزش بودند، تمرکز بر نگاه مستندوار ضروری بود. گويي خواننده در لحظات گوناگون زندگي سايه سرک مي‌کشد و در حریم خصوصی او وارد مي‌شود. قصد داشتم زندگي‌اش چنان روايت شود که با ورق زدن آلبوم، سايه گاه به هق‌هق بيافتد و گاه قاه‌قاه! و ميلاد شهادت داد بار اول که استاد عکس‌ها را ديد هم گريست و هم خنديد!</p>
      <p>متأسفانه در کتاب بارها از شخصيت‌هاي متعددي ياد مي‌شود که سايه بسيار به آنها نزديک بوده است اما نتوانستيم عکس مشترکي از آنها بيابيم، به‌ويژه استاد کسايي، استاد شهناز و یا استاد بنان و خيلي‌هاي ديگر. آماده‌سازي شبانه‌روزی حدود 350 سند تصويري در 200 صفحه در طول زمان بسیار کوتاه با آن حجم اندک مواد اوليه براي مؤلفان، ناشر و نيز استاد سايه البته غير قابل باور بود. فشار شدید کار سبب شده بود نسبت به بررسی اوزالید اندکی مسامحه صورت گیرد و چند اشکال جزئی در خروجی به صورت غلط املائی نمایان شود.   </p>
      <p>بر خلاف تجربه‌هاي ناخوشايندي که اغلب طراحان در همکاري با نويسندگان دارند، تعامل بسيار خوب مؤلفان با طراح از ويژگي‌هاي اين کار بود. هوش سرشار ميلاد و ورود به‌موقع و پرهيز از دخالت‌هاي بي‌جا در آن نشست‌هاي شبانه‌روزي بسيار کمک حال من شد. شايد فقط ترديد ناشر و مؤلف در پذيرش متفاوت بودن تصوير جلدها اندکي اختلاف ايجاد کرد که در نهايت با حکم ولايي طراح، تکليف همه مشخص شد!</p>
      <p> هم‌نظر بودیم کتاب اگر چه دربارۀ شاعر است اما فقط دربارۀ شعر نیست، بلکه دوره‌ای از تاریخ روشنفکری ماست. به همین دلیل پسندیده‌تر بود در روی جلد، سیر سایه را آینۀ بخشی از تاریخ معاصر نشان دهیم. "چه نقش باختی ای روزگار رنگ‌آمیز/ که این سپید سیه گشت و آن سیاه سپید"  ایدۀ اصلی از این بیت نضج گرفت و با سطرهای آخر کتاب انتخاب تصویری پریشان از پیر پرنیان‌اندیش قطعیت یافت: "این خیلی بده... که شما در آخر خط باشین... هیچ کاری دیگه از دست شما برنیاد و یه همچین دورنمایی داشته باشید... خیلی سخته... دیگه شما سر راحت نمی‌تونین به زمین بذارین و بگین... آیندۀ آدمی‌زاد...(بغض می‌کند) خیلی غم‌انگیزه، واقعاً غم‌انگیزه. (یکی دو دقیقه سکوت می‌کند و سیگار می‌کشد)". </p>
      </div>
      <div id="assay-footer-holder">
        <div id="assay-footer-content-holder">
          <h1>محمد فدایی</h1>
        </div>
        <div id="assay-footer-navigation-holder">
          <div id="btn-right-holder"><a href="gomshode.html" title="back"><img src="../images/btnright.png" width="6" height="12"></a></div>
          <div id="btn-menu-holder"><a href="index.html" title="menu"><img src="../images/menu.png" width="16" height="12"></a></div>
          <div id="btn-left-holder"><a href="azavaanjoman.html" title="next"><img src="../images/btnleft.png" width="6" height="12"></a></div>
          <div class="fixer"></div>
        </div>
        <div class="fixer"></div>
      </div>
    </div>
  </div>
</div>
<div id="footer-holder">
 
</div>
</body>
</html>
