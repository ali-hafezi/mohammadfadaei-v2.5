<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<title>مدیران روابط عمومی و طراحان گرافیک محمد فدایی</title>
<meta name="keywords" content="mohammad fadaei,محمد فدایی , graphic group, فدایی,mohammad,mohamad,fadaei,محمد,fadaee">
<meta name="description" content="طراحی گرافیک و یا  گرافیک دیزاین  یکی از انواع قالب­های بیان هنری و ارتباط تصویری است، که به سبب کارایی و حضور گسترده­ی آن در امر ارتباطات، به مثابه­ی یک رسانه تلقی می­شود. ">
<link href="../styles/reset.css" rel="stylesheet" type="text/css">
<link href="../styles/style.css" rel="stylesheet" type="text/css">
<link href="../styles/page-style.css" rel="stylesheet" type="text/css">
</head>

<body>
<div id="main-holder">
  <div id="header-holder">
    <div id="logo-holder"> <a href="../home.html"><img src="../images/logo.png" alt="AAohamad Fadaei" title="AAohamad Fadaei"></a> </div>
    <ul>
       <li><a href="../Calligrapher-at-Works/Calligrapher-at-Works(1)-Ultimate-Situationl.html">Calligrapher-at-Works</a></li><li><a href="../artwork/index.html"
>Gallery</a></li>
      <li><a href="../Design/graphic-design.html">Design</a></li>
      <li><a href="../Me-Contact.php">Contact-Me</a></li><li><a href="../biography.html">Biography</a></li>
      <li><a href="index.html" style="color:#fff;">Word</a></li>
      <div class="fixer"></div>
    </ul>
  </div>
  <div id="content-holder">
    <div id="assay-holder">
      <div id="assay-head-holder">
        <h1>مدیران و طراحان (پیشنهادی برای مدیران روابط عمومی و طراحان گرافیک)</h1>
      </div>
      <div id="assay-content-holder">
      <p>&quot;طراحی گرافیک&quot; و یا &quot; گرافیک دیزاین&quot;  یکی از انواع قالب­های بیان هنری و ارتباط  تصویری است، که به سبب کارایی و حضور گسترده­ی آن در امر ارتباطات، به مثابه­ی یک  رسانه تلقی می­شود. وجود ارکان رسانه­های ارتباطی –فرستنده، گیرنده و پیام- و شکل­گیری  تعریف و کارکرد اصلی گرافیک بر اساس ضرورت­های کاربردی و منطق اطلاع­رسانی، بر صحت  این تلقی مهر تأیید است. از آنجا که طراحی گرافیک میان دوقطب ضرورت­های کاربردی  وآزادی فرم وبیان­هنری بوجود می­آید، همیشه- دست­کم برای جماعت طراح و هنرمند -  تعارضی ظاهری در ذات خود دارد، و وقتی این پدیده در قامت یک رسانه­ی عمومی و  فراگیر تعریف و معرفی می­شود به سبب اختلاف جهت­گیری­های هنر و رسانه این تعارض­ها  در وجوه عملی بسیار بارزتر­ شده و در روابط بین سفارش دهندگان (بویژه مدیران  نهادهای رسمی وروابط عمومی­ها) و طراحان مشکل­زا می­شود. در انبوه آثاری که توسط  نهادهای رسمی در فضای عمومی عرضه می­شود، بیش از هر چیز غلبه­ی یک­طرفه­ی سلیقه­ی  خشک مدیران و یا گاهی سیطره­ی ذهنیت­های شخصی/ هنری طراحان، به عنوان مهمترین معضل  نمایان است. گویا برای هیچ یک ازدو طرف ضرورت­های رسانه­ای وضوح ندارد  و مبانی و روش مشخصی برای تعامل با یکدیگر در تولید آثار تأثیرگذار در میان نیست.  شکاف عمیقی که درعمل، بین خواسته­ی تصمیم­گیران اصلی رأس هرم هر نهاد سفارش­دهنده  و اندیشه­ی طراحان هنرمند و خلاق  وجود  دارد، به فقدان زبان مشترکی منجر شده است، که حتا واسطه­ها-مانند مدیران روابط  عمومی­ها- هم، بسیاری اوقات قادر به برقراری یک تفاهم مطلوب نیستند. از این رو بنا  به ظرفیت­ها و موقعیت­های مختلف، آثار تولیدی یا در حد سلیقه­ی مدیران با نفوذ  متوقف مانده­اند یا عرصه­ی ترک­تازی­های بی مخاطب و به­اصطلاح هنر نخبه­گرای  طراحان شده­اند، و آنچه در میان نیست ضرورت­های رسانه و بنیاد­های ارتباط تصویری و  درک مخاطب اصلی است.</p><p>مهمترین هدف &quot;ارتباطات تصویری&quot; و &quot;طراحی  گرافیک&quot; در مقام یک رسانه، هم­چون سایر رسانه­ها &quot;توده­گرایی&quot; و جذب حداکثری مخاطب عام است، از طرف دیگرمداخله در معیارها و ارزش­های زندگی  اجتماعی و تمایل به &quot;تغییر مدل­های زیستی انسان&quot; از مشخصات  ناگزیر رسانه­های عمومی امروز است. هنر- به علت کارکرد ویژه­اش- چه در توده گرایی  و چه در دگرگون­سازی و تنوع­طلبی، هم­جهت و هم­ساز کارکرد رسانه­های عمومی نیست.در  هنر، تلاش برای دست­یابی به آگاهی از وضعیت خویش و آگاهی بخشی – به عنوان رویکرد  کمال­خواهانه­­ی اصلی-   نه اولویت به انبوه­گرایی می­دهد و نه تغییر را  در سطح زیست ظاهری و در حد مد و عادت مصرف طلب می­کند، کنش­گران هنرهای کاربردی  (مثل گرافیک) نیز به سبب هم­ریشگی و تنفس هنر ناب از این ویژگی به طور کامل تهی  نشده­اند، هرچند  هنرهای کاربردی مهارت­هایی  هستند در اختیار خواسته­ی سفارش­دهندگان و امور کاربردی. از همین چشم انداز است که  در استفاده از رسانه­های تصویری و به­کارگیری طراحی گرافیک برای توده­ی مردم،  تعامل مدیران سفارش دهنده و طراحان و هنرمندان بسیار مهم است، و در حقیقت توجه به ویژگی­های  مهم رسانه­ی عمومی در اتخاذ روش مناسب برای همکاری این دو عامل و تعریف و تحدید  نقش هر یک در تولید آثار موفق ارتباطی بسیار راهگشاست.    </p><p>1.با  توجه به گرایش عمومی و انبوه­گرایانه­ی یک رسانه، به­میزانی که محدوده­ی خدمت­رسانی  طراحی گرافیک به عنوان ابزار ارتباطی، خاص و کوچک شود، عملکرد رسانه­ای آن غیرمؤثر  و بلکه مختل و منتفی می­شود. تنزل رعایت اصول یک ارتباط تصویری، تا حد گرایش­ها و  سلیقه­های شخصی و غیرکارشناسی یک اقلیت- خواه مدیر با نفوذ و خواه طراح گرافیک  هنرزده – گستره­ی ارتباط و انتقال پیام مطلوب را محصور و محدود می­کند و امکان عمل  مؤثر را از این رسانه می­گیرد. از این رو برگرفتن راه­حل­های غیرمسئولانه که یا فقط راضی کردن مدیران است و یا  تنها   به اقناع طبع هنری طراح بسنده شده­است، منافی کارکرد رسانه است.  اولویت دادن به صرف تجربه­های هنری وانتخاب زبان­های تازه­ی تصویری فارغ از خاستگاه  و توان ارتباطی آنها با مخاطب عمومی، ضریب نفوذ اثر را تا حد جماعت نخبه­گرا پایین  می­آورد، هر چند ممکن است آثاری خلق شوند که در تزیین دیوار جشنواره­ها و یا اتاق  مدیران به­کارآیند. تقلیل کیفیت بصری یک اثر در حد رضایت و سلیقه­ی مدیران حتی این  دستاورد را هم ندارد! به نظر می­رسد  اولویت دادن ومعطوف شدن به مخاطب رسانه –توده­ی  مردم- زمینه مناسبی برای تعامل هردوگروه است و البته  پر واضح است در تعیین سیاست­گذاری­های دقیق  محتوای پروژه،  بر اساس نوع مخاطب و فرهنگ  او، ویژگی­ها و امکانات مندرج در پیام و تبیین اهداف و خواسته­های اصلی سفارش  دهنده، نقش مدیران بسیار مهم­تر و جهت­بخش­تر است. شفاف ساختن این موارد و انتقال  درست آنها به طراحان، معیار انتخاب اثروعمل مناسب با هدف جذب مخاطب بیشتر را برای  هر دو گروه فراهم می­کند. در حقیقت با عنایت بیشتر و دقیق­تر به مخاطب تقسیم کار  درستی در تولید یک اثر موفق و پر مخاطب صورت می­گیرد. تقسیم کاری که می­تواند  عامل بازدارنده­ی دخالت­های بی­جا، غیرکارشناسی،  تخریبی و ذهنیت­ها و سلیقه­های شخصی هر دو قطب ماجرا باشد.   </p><p>2. قدرت  نفوذ و تأثیرگذاری سریع طراحی گرافیک به سبب استفاده از زبان فراگیر و آسان­فهم  تصویر، درمیان سایر رسانه­ها به آن نقش ویژه­ای بخشیده است، با توجه به گرایش ذاتی  رسانه­ها به تغییر مدل­های زیستی انسان، توانایی رسانه­های تصویری در تأثیرگذاری  بر هنجارها و عادات جامعه بسیار قابل توجه است. وجود چنین توانایی­ای در رسانه­ها  حتا دولت­ها را برآن می­دارد که برای ثبات خویش با تمام قدرت بر نظارت و کنترل  رسانه­ها بکوشند و صد البته هنرمند و هنر ناب نیز همیشه به دلیل هدف والای انسانی  خود همیشه از این انقیاد تن­زده است، اما هنرهای کاربردی، هم­جهت اهداف رسمی­ و  موردنظر سفارش دهنده می­توانند با ایجاد تنوع و تازگی اثرآفرین باشند. به یقین به  علت این قدرت فوق­العاده­ی اثرگذاری، آثاری که در حوزه­ی ارزش­ها، باورهای اعتقادی  و فرهنگ عمومی ارائه می­شوند باید در نهایت باریک­بینی از جنبه­های گوناگون سنجیده  باشند. ذهن خلاق، نوجو و تنوع طلب طراح هنرمند که بسیاری از محاکات او بر اساس چشم  احساس اوست، تاب مراعات انواع ملاحظات ناگزیر در این عرصه را  به تنهایی ندارد. از طرف دیگر خصلت محافظه­کارانه­ی  مدیران ارشد تصمیم گیرچنین سفارش­هایی، جز قالب­های کلیشه­ای و روش­هایی که از فرط  تکرار بی­اثرند و به چشم مخاطب نمی­آیند، پیشنهاد دیگری ندارد. در این چشم انداز  نیز به نظر می­رسد توجه بیشتر به این ویژگی رسانه می­تواند تقسیم کار درستی بین  مدیران و طراحان هنرمند برقرار سازد. در بسیاری از موضوعات ایجاد یک چشم انداز  تازه و ترک یک عادت اجتماعی ویژه به­صورت غیر مستقیم از طریق تصویر، آسان­تر و  مطمئن­تر است، از این رو حتی محافظه­کارترین مدیران هم می­توانند با اعتماد به  خلاقیت و نوجویی طراح و مشخص کردن ملاحظات مختلف برای او، ضمن رعایت شرایط جامعه  از عامل پویایی و نوجویی رسانه تصویری به درستی استفاده کنند. </p><p>درانتها لازم به یادآوری است که به­رغم آن­ که طراحی گرافیک  سرشت رسانه­ای و کاربردی دارد، همیشه از خصوصیات هنرهای مستقلی مثل نقاشی نیز  کاملن مبرا نیست، و آنجا که موضوع و مخاطب اجازه دهد، از ریشه­های هنری خود بهره­ها  می­برد، از همین رو طراحان خلاق و هنرمند و تأثیرگذار این رشته نیز علی­رغم آن­که  مهارت خود را در خدمت سفارش­دهنده قرار می­دهند، شخصیت مستقل هنری خویش را از دست  نمی­دهند و به تعبیر این روزها اجراکار فرمایش کارفرما نیستند. این تذکر از آن رو  لازم  است تا اشاره شود تعریف محدوده­ی  همکاری مدیران و طراحان بر اساس دو ویژگی رسانه چنان که در فوق آمد، برای کسانی  است که تصورشان از طراح گرافیک و آثار تصویری، اجراکارهای کامپیوتری و کارمندان گوش­به­فرمان  و طرح­های مبتذل و ناسالم نیست. به یقین سفارش دهندگانی که به­خاطر خودبسندگی و یا  ناآگاهی همیشه به دنبال &quot;طرح­های ساده و شاد&quot; هستند، و در نهایت بدترین  کارها رضایت­شان را جلب می­کند، هرگز درک درستی از رسانه ندارند تا مطابق آن حیطه­ی  کار و همکاری را سامان بخشند. البته این تعریض به آن دسته از طراحانی که با  خودخواهی بدون رعایت حق سفارش دهنده و با هزینه­ی او هوس­های هنری خویش را فرومی­نشانند،  و ضرورت­های رسانه­ای را به هیچ گرفته­اند ، نیز وارد است. آثار فراوانی را می­توان  یافت که توسط مراکز و نهادهای صاحب بودجه­ی رسمی و دولتی در موضوعات مختلف فرهنگی،  مذهبی، اجتماعی وغیره تولید شده­اند و علی­رغم در پی­ داشتن هزینه­های قابل توجه  کمترین عنایتی به کارکرد رسانه­ای خود نداشته­اند. </p>
      </div>
      <div id="assay-footer-holder">
        <div id="assay-footer-content-holder">
          <h1>محمد فدایی </h1>
        </div>
        <div id="assay-footer-navigation-holder">
          <div id="btn-right-holder"><a href="graphic-mazhabi.html" title="back"><img src="../images/btnright.png" width="6" height="12"></a></div>
          <div id="btn-menu-holder"><a href="index.html" title="menu"><img src="../images/menu.png" width="16" height="12"></a></div>
          <div id="btn-left-holder"><a title="next"><img src="../images/btnleft.png" width="6" height="12"></a></div>
          <div class="fixer"></div>
        </div>
        <div class="fixer"></div>
      </div>
    </div>
  </div>
</div>
<div id="footer-holder">
 
</div>
</body>
</html>
